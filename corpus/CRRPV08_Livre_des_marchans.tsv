¶ Le liure des mar¬	¶ Le livre des mar¬
chãs/ fort utile a toutes gẽs	chans/ fort utile a toutes gens
nouuellement cõpose par	nouvellement compose par
le sire Pantapole/	le sire Pantapole/
bien expert en	bien expert en
tel affaire/	tel affaire/
prochain uoysin	prochain voysin
du seigneur	du seigneur
Panta¬	Panta¬
gruel.	gruel.
¶ Prologue de Lauteur.	¶ Prologue de L'auteur.
¶ Le ꝓpos dõt a p̃sent est questiõ/ est autãt	¶ Le propos dont a present est question/ est autant
memorable ⁊ digne destre cõgneu/ q̃ nul au¬	memorable et digne d'estre congneu/ que nul au¬
tre de quoy on sceust ꝑler/ ⁊ si est la matiere	tre de quoy on sceust parler/ et si est la matiere
de soy/ tãt facile/ tãt claire/ ⁊ ueritable/ q̃ de	de soy/ tant facile/ tant claire/ et veritable/ que de
toutes gẽs biẽ ayseemẽt sera entẽdue/ uoire	toutes gens bien ayseement sera entendue/ voire
certes/ ⁊ des petis enfans/ soyent a Paris/	certes/ et des petis enfans/ soyent a Paris/
ou a Lyõ/ a Uenise/ ou en Anuers/ par tous	ou a Lyon/ a Venise/ ou en Anvers/ par tous
pays/ terres et seigneuries: car force mar¬	pays/ terres et seigneuries: car force mar¬
chans y a en chascun lieu/ parquoy la chose	chans y a en chascun lieu/ parquoy la chose
en sera plus euidẽte. Brief/ poͬ le tout dire/	en sera plus evidente. Brief/ pour le tout dire/
en ce liure/ il ny a pas une difficulte Sorbo¬	en ce livre/ il n'y a pas une difficulte Sorbo¬
nicque. Mais seulemẽt aucũs abuz trop ma	nicque. Mais seulement aucuns abuz trop ma¬
nifestes sõt briefuemẽt touchez. Et pourtãt	nifestes sont briefvement touchez. Et pourtant
qͥl ny ait si hardy qͥ alẽcõtre uiẽgne murmu¬	qu'il n'y ait si hardy qui a l'encontre viengne murmu¬
rer/ Autremẽt ex nũc ꝓut ex tunc et ecõtra/	rer/ Autrement ex nunc prout ex tunc et econtra/
cest adire/ des maintenant cõme alors per¬	c'est a dire/ des maintenant comme alors per¬
emptoiremẽt il est cite/ ad diem nisi ⁊c. pour	emptoirement il est cite/ ad diem nisi etc. pour
cõparoir en la presence de la haulte maieste	comparoir en la presence de la haulte majeste
du preux ⁊ uenerable seigͬ Pãtagruel/ leq̃l	du preux et venerable seigneur Pantagruel/ lequel
droictemẽt en scaura iuger: car autresfois il	droictement en scaura juger: car autresfois il
a sentẽtie merueilleusemẽt au ꝓffit des par¬	a sententie merveilleusement au proffit des par¬
ties/ cõe il apꝑt en ses Annales ⁊ Cronicq̃s.	ties/ come il appert en ses Annales et Cronicques.
Dieu a tousiours en soit loue. Amen.	Dieu a tousjours en soit loue. Amen.
¶ Cy commence le liure	¶ Cy commence le livre
des marchans.	des marchans.
E¬	E¬
Stat de marchandise/	Stat de marchandise/
pour le tẽps de ceste uie	pour le temps de ceste vie
mortelle/ est tant neces¬	mortelle/ est tant neces¬
saire que sans iceluy	saire que sans iceluy
bõnemẽt on ne peult uiure. Il est	bonnement on ne peult vivre. Il est
louable et fort utile/ pourueu qͥl	louable et fort utile/ pourveu qu'il
soit fidelement entretenu. Quil	soit fidelement entretenu. Qu'il
soit necessaire/ uiue experience	soit necessaire/ vive experience
apꝑtemẽt le demõstre/ car certes	apertement le demonstre/ car certes
il est besoing que labõdãce dung	il est besoing que l'abondance d'ung
pays supplie ⁊ satisface a ce qui	pays supplie et satisface a ce qui
deffault en laultre. Et par ainsi	deffault en l'aultre. Et par ainsi
personnages laborieux/ diligẽs/	personnages laborieux/ diligens/
industrieux/ sont requis poͬ len¬	industrieux/ sont requis pour l'en¬
tretenement de la chose publicq̃/	tretenement de la chose publicque/
lesquelz sans finesse/ sans frau¬	lesquelz sans finesse/ sans frau¬
de ou cautelle/ ayent a distribuer/	de ou cautelle/ ayent a distribuer/
cõmuer/ changer/ cõseruer/ ⁊ trãs¬	commuer/ changer/ conserver/ et trans¬
porter/ plusieͬs sortes de marchã¬	porter/ plusieurs sortes de marchan¬
dises dũg lieu en aultre/ selõ lexi¬	dises d'ung lieu en aultre/ selon l'exi¬
gence du tẽps/ ⁊ necessite du peu¬	gence du temps/ et necessite du peu¬
ple. Ausquelz loyaulx marchans	ple. Ausquelz loyaulx marchans
est bien licite cõme a bons ⁊ fide¬	est bien licite comme a bons et fide¬
les seruiteurs de la chose cõmu¬	les serviteurs de la chose commu¬
ne/ moderement gaigner ⁊ proffi¬	ne/ moderement gaigner et proffi¬
ter sur leur marchãdise pour len¬	ter sur leur marchandise pour l'en¬
tretenement de leur estat/ de leur	tretenement de leur estat/ de leur
personne ⁊ famille/ mais que ilz	personne et famille/ mais que ilz
marchandent en toute loyaulte/	marchandent en toute loyaulte/
sans circonuention ⁊ dõmage de	sans circonvention et dommage de
leur prochain/ sans tromperie ou	leur prochain/ sans tromperie ou
aucune deception: car si en eulx	aucune deception: car si en eulx
nest trouuee fidelite/ ⁊ entiere ue¬	n'est trouvee fidelite/ et entiere ve¬
rite/ ilz ne sont pas marchans/	rite/ ilz ne sont pas marchans/
mais plus tost affectez larrons/	mais plus tost affectez larrons/
si cauteleux galans.	si cauteleux galans.
Cest estat dont ie parle/ autãt	Cest estat dont je parle/ autant
que en la chose tẽporelle ⁊ ciuile	que en la chose temporelle et civile
est honnorable/ autant est il en la	est honnorable/ autant est il en la
chose spirituelle ⁊ diuine/ maul¬	chose spirituelle et divine/ maul¬
dict ⁊ detestable. Et toutesfoys	dict et detestable. Et toutesfoys
dieu a permis en sa fureur/ que au	dieu a permis en sa fureur/ que au
lieu de bõs pasteurs ⁊ ueritables	lieu de bons pasteurs et veritables
ministres de sa saincte parolle/	ministres de sa saincte parolle/
soyent en leglise suruenuz/ ie ne	soyent en l'eglise survenuz/ je ne
dis pas seulemẽt gros marchãs/	dis pas seulement gros marchans/
mais furieux larrons/ ⁊ insatia¬	mais furieux larrons/ et insatia¬
bles loupz rauissans.	bles loupz ravissans.
Ne seroit il pas iuge trõpeur ⁊	Ne seroit il pas juge trompeur et
larron/ celuy qui uendroit la cho¬	larron/ celuy qui vendroit la cho¬
se qui nest pas sienne? ou qui par	se qui n'est pas sienne? ou qui par
subtil moyen au lieu dor ⁊ dargẽt	subtil moyen au lieu d'or et d'argent
uẽdroit estain ou cuyure? ⁊ lache¬	vendroit estain ou cuyvre? et l'ache¬
teur seroit il pas trompe ⁊ deceu?	teur seroit il pas trompe et deceu?
Ainsi certes (lõg tẽps ya) au grãd	Ainsi certes (long temps y a) au grand
detriment des ames/ des corps/ ⁊	detriment des ames/ des corps/ et
biẽs du pouure peuple/ noꝰ en est	biens du pouvre peuple/ nous en est
prins/ quand au lieu de fideles	prins/ quand au lieu de fideles
seruiteurs de dieu/ qui debuoient	serviteurs de dieu/ qui debvoient
cõduire ⁊ enseigner le pouure mõ	conduire et enseigner le pouvre mon¬
de a la uoye de salut/ sont entrez	de a la voye de salut/ sont entrez
non par lhuys qui est Iesuchrist/	non par lhuys qui est Jesuchrist/
mais par uiolence ont mõte par	mais par violence ont monte par
autre lieu/ faulx imposteurs. Et	autre lieu/ faulx imposteurs. Et
(cõme sainct Pierre dit) maistres	(comme sainct Pierre dit) maistres
mẽsongiers/ introduisans sectes	mensongiers/ introduisans sectes
de perdition/ renonceãs le seigñr	de perdition/ renonceans le seigneur
qui les a racheptez/ blasphemãs	qui les a racheptez/ blasphemans
la uoye de uerite/ lesquelz en aua	la voye de verite/ lesquelz en ava¬
rice par fainctes parolles de noꝰ	rice par sainctes parolles de nous
ont marchande/ car telz ouuriers	ont marchande/ car telz ouvriers
diniquite/ nont riẽs oublie/ riẽs	d'iniquite/ n'ont riens oublie/ riens
obmis/ riens delaisse/ dequoy par	obmis/ riens delaisse/ dequoy par
cauteleuses inuẽtions ne ayent	cauteleuses inventions ne ayent
marchãde a leur plaisir ⁊ uouloir.	marchande a leur plaisir et vouloir.
Il nest esprit quil sceut cõprẽ¬	Il n'est esprit qu'il sceut compren¬
dre ne lãgue declarer/ toꝰ les mar¬	dre ne langue declarer/ tous les mar¬
chez de ces marchãs/ mais dune	chez de ces marchans/ mais d'une
si grãde abisme/ ⁊ ꝓdigieuse mul¬	si grande abisme/ et prodigieuse mul¬
titude/ aucũs pointz il noꝰ fault	titude/ aucuns pointz il nous fault
toucher/ laissãs le residu a pẽser/	toucher/ laissans le residu a penser/
a gens de plus subtil entẽdemẽt.	a gens de plus subtil entendement.
Ces marchãs dõt icy est que¬	Ces marchans dont icy est que¬
stion sõt cauteleux a merueilles/	stion sont cauteleux a merveilles/
⁊ tant ont multiplie leur marchã	et tant ont multiplie leur marchan¬
dise/ ⁊ ouuraige/ quilz nont laisse	dise/ et ouvraige/ qu'ilz n'ont laisse
uille ne uillage/ montaigne ne	ville ne village/ montaigne ne
ualle/ quilz ne ayent remply de	valle/ qu'ilz ne ayent remply de
leurs bouticques.	leurs bouticques.
Oncques ne furẽt plus fins	Oncques ne furent plus fins
regnardz/ car toutes choses ont	regnardz/ car toutes choses ont
mis soubz leur grippe/ et pour	mis soubz leur grippe/ et pour
mieulx demener leur practique/	mieulx demener leur practique/
donnẽt a entendre que tout leur	donnent a entendre que tout leur
cas est tres grand bien/ ⁊ ne plus	cas est tres grand bien/ et ne plus
ne moins q̃ la faulce royne Iesa¬	ne moins que la faulce royne Jesa¬
bel paingnoit ses yeulx ⁊ toute	bel paingnoit ses yeulx et toute
sa face de couleur rouge ⁊ aultres	sa face de couleur rouge et aultres
farderies/ poͬ sembler belle. Ainsi	farderies/ pour sembler belle. Ainsi
ses conuoiteux de gloire/ auari¬	ses convoiteux de gloire/ avari¬
cieux marchãs/ fardent leur ou¬	cieux marchans/ fardent leur ou¬
uraige attribuãs a eulx mesmes	vraige attribuans a eulx mesmes
ce que appartient au seul dieu/ cõ	ce que appartient au seul dieu/ com¬
me iustice/ uertu/ sapiẽce/ pardon/	me justice/ vertu/ sapience/ pardon/
misericorde/ remission de peche/	misericorde/ remission de peche/
ayãs tousiours en la bouche sire	ayans tousjours en la bouche sire
dieu/ graces a dieu/ au nom de	dieu/ graces a dieu/ au nom de
dieu/ de lautorite de dieu/ de saĩct	dieu/ de l'autorite de dieu/ de sainct
Pierre ⁊ sainct Paul ⁊c. Uoyla	Pierre et sainct Paul etc. Voyla
le fard/ ⁊ la paincture de leur ma	le fard/ et la paincture de leur ma¬
lice/ aultrement ilz scaiuent bien	lice/ aultrement ilz scaivent bien
que de eulx on ne tiendroit cõpte/	que de eulx on ne tiendroit compte/
⁊ q̃ leur cas tãtost seroit a ruine.	et que leur cas tantost seroit a ruine.
En marchandant font bonne	En marchandant font bonne
myne/ ⁊ se desguisẽt cõmunemẽt/	myne/ et se desguisent communement/
ayãs quasi tous la teste plumee/	ayans quasi tous la teste plumee/
tondue/ ou pelee: pourtant est il	tondue/ ou pelee: pourtant est il
escript/ que nul ne pourra ainsi q̃	escript/ que nul ne pourra ainsi que
eulx marchander sil na le nom	eulx marchander s'il n'a le nom
ou marcque de la beste.	ou marcque de la beste.
Ilz marchãdẽt/ ilz traficquẽt/	Ilz marchandent/ ilz traficquent/
ilz uendent/ ilz reuendẽt/ ilz chã¬	ilz vendent/ ilz revendent/ ilz chan¬
gent/ permutent et rechangent/	gent/ permutent et rechangent/
par ensemble a la grand sorte: ⁊ a	par ensemble a la grand sorte: et a
ainsi faire apprennent les ungz	ainsi faire apprennent les ungz
les aultres/ cest leur uocation et	les aultres/ c'est leur vocation et
mestier. Leur tẽps a marchãder	mestier. Leur temps a marchander
est tousiours prest/ toutesfoys si	est tousjours prest/ toutesfoys si
ont ilz aucunes grosses foyres/	ont ilz aucunes grosses foyres/
selon le temps ⁊ la saison/ ⁊ tous¬	selon le temps et la saison/ et tous¬
iours aux ioꝰs de grãdes festes/	jours aux jours de grandes festes/
tout a lopposite daultres mar¬	tout a l'opposite d'aultres mar¬
chans. Quand Pasques/ Pen¬	chans. Quand Pasques/ Pen¬
thecoste/ la Toussainctz/ Noel/ ⁊	thecoste/ la Toussainctz/ Noel/ et
iours semblables que eulx mes¬	jours semblables que eulx mes¬
mes ont ordonne suruiẽnent/ toꝰ	mes ont ordonne surviennent/ tous
marchãs cessent fors ceulx icy:	marchans cessent fors ceulx icy:
Car il nest mestier ne marchan	Car il n'est mestier ne marchan¬
dise quand il leur plaist quilz ne	dise quand il leur plaist qu'ilz ne
faicẽt cesser/ affin que eulx tous	faicent cesser/ affin que eulx tous
seulz puissent marchander ⁊ be¬	seulz puissent marchander et be¬
songner/ ⁊ que ung chascun leur	songner/ et que ung chascun leur
uiengne faire hommage/ pour¬	viengne faire hommage/ pour¬
tãt que cela sert beaucoup a leur	tant que cela sert beaucoup a leur
gaignage.	gaignage.
De tous aultres marchans	De tous aultres marchans
sont differẽs: car on nen uoit gue	sont differens: car on n'en voit gue¬
res qͥlz ne soient cõtens de q̃lque	res qu'ilz ne soient contens de quelque
train/ les ungz de draps/ les aul¬	train/ les ungz de draps/ les aul¬
tres de bestiail/ aucũs de soye ou	tres de bestiail/ aucuns de soye ou
de metaulx/ les aultres de pain	de metaulx/ les aultres de pain
ou de uin. Mais ceulx icy tout	ou de vin. Mais ceulx icy tout
en ung coup ont tout rauy/ pour	en ung coup ont tout ravy/ pour
toutes choses mettre en uẽte/ cest	toutes choses mettre en vente/ c'est
ung monde que de leur cas/ riẽs	ung monde que de leur cas/ riens
ne leͬ est eschappe/ dequoy a leur	ne leur est eschappe/ dequoy a leur
plaisir nayent marchande/ uoire	plaisir n'ayent marchande/ voire
dhommes/ de femmes/ de petis	d'hommes/ de femmes/ de petis
enfans/ nasquis ⁊ non point en¬	enfans/ nasquis et non point en¬
cores naiz/ des corps/ des ames/	cores naiz/ des corps/ des ames/
⁊ esperitz des uiuãs/ des mortz/	et esperitz des vivans/ des mortz/
des biens uisibles/ ⁊ inuisibles/	des biens visibles/ et invisibles/
du ciel/ de la terre/ ⁊ des enfers/	du ciel/ de la terre/ et des enfers/
des uiandes/ des temps ⁊ iours/	des viandes/ des temps et jours/
de mariage/ de uestemens/ rasu¬	de mariage/ de vestemens/ rasu¬
res/ oinctures/ acoustremens/ de	res/ oinctures/ acoustremens/ de
bulles/ de pardons/ indulgẽces/	bulles/ de pardons/ indulgences/
remissions/ dossemens/ aultres	remissions/ d'ossemens/ aultres
reliques et rogatons/ expectati¬	reliques et rogatons/ expectati¬
ues/ dispenses/ exemptions/ de	ves/ dispenses/ exemptions/ de
sacremẽs/ ⁊ sainctes oeuures de	sacremens/ et sainctes oeuvres de
dieu. De pain/ de uin/ dhuyle/ de	dieu. De pain/ de vin/ d'huyle/ de
laict/ de beurre/ de fourmage/	laict/ de beurre/ de fourmage/
deau/ de sel/ de feu/ de fumiga¬	d'eau/ de sel/ de feu/ de fumiga¬
tions/ ceremonies/ encensemẽs/	tions/ ceremonies/ encensemens/
chansons/ melodies/ de boys/ de	chansons/ melodies/ de boys/ de
pierre/ de cõfrairies/ inuẽtions/	pierre/ de confrairies/ inventions/
traditiõs/ loix impostures/ ⁊ sãs	traditions/ loix impostures/ et sans
nombre de telles choses/ par les¬	nombre de telles choses/ par les¬
quelles le pouure peuple est tant	quelles le pouvre peuple est tant
abysme/ tant ronge/ tant deuore/	abysme/ tant ronge/ tant devore/
⁊ de son dieu si eslonge/ quil nest	et de son dieu si eslonge/ qu'il n'est
possible de le croyre.	possible de le croyre.
Par telz marchãs/ parolle de	Par telz marchans/ parolle de
uerite est empeschee/ corrõpue/ ⁊	verite est empeschee/ corrompue/ et
blasphemee/ poͬ la leur tres faul¬	blasphemee/ pour la leur tres faul¬
ce ⁊ adulterine en toutes places	ce et adulterine en toutes places
exalter/ annoncer/ ⁊ publier/ non	exalter/ annoncer/ et publier/ non
pas sans cheremẽt la uendre/ car	pas sans cherement la vendre/ car
oncques parolle de procureur ou	oncques parolle de procureur ou
dauocat/ de orateur ou medecin/	d'avocat/ de orateur ou medecin/
ne fut si chere cõme la parolle de	ne fut si chere comme la parolle de
telz patriarches.	telz patriarches.
Besoing seroit q̃ le grand pa¬	Besoing seroit que le grand pa¬
steur/ nostre bon saulueur ⁊ redẽ¬	steur/ nostre bon saulveur et redem¬
pteur: qui de son sang nous a ra¬	pteur: qui de son sang nous a ra¬
cheptez/ non par or ⁊ argent ou	cheptez/ non par or et argent ou
choses corruptibles/ uint en puis	choses corruptibles/ vint en puis¬
sance dechasser ses gros matins/	sance dechasser ses gros matins/
brigãs/ marchãs/ fins chãgeurs	brigans/ marchans/ fins changeurs
⁊ abuseurs/ qui occupent le tẽple	et abuseurs/ qui occupent le temple
de dieu/ ce que par figure il a au¬	de dieu/ ce que par figure il a au¬
tresfoys faict en Hierusalem/ et	tresfoys faict en Hierusalem/ et
quãd son bon plaisir sera/ en uer¬	quand son bon plaisir sera/ en ver¬
tu de son esprit/ par le glaiue de sa	tu de son esprit/ par le glaive de sa
saincte parolle une telle oeuure	saincte parolle une telle oeuvre
parfera.	parfera.
Las quãd sera ce q̃ nous uer¬	Las quand sera ce que nous ver¬
rõs accõply ce que dieu a promis	rons accomply ce que dieu a promis
par son ꝓphete Zacharie: disãt/	par son prophete Zacharie: disant/
Il ny aura plus de marchand en	Il n'y aura plus de marchand en
la maison du seigneur dieu en ce	la maison du seigneur dieu en ce
tour la. O iour tres desirable tãt	tour la. O jour tres desirable tant
heureux seront ceulx qui te uer¬	heureux seront ceulx qui te ver¬
ront/ certes cest grãd merueilles	ront/ certes c'est grand merveilles
q̃ le monde peult soustenir ung si	que le monde peult soustenir ung si
horrible ⁊ oultrageux fardeau/	horrible et oultrageux fardeau/
car il ny a desolation sur la terre/	car il n'y a desolation sur la terre/
qui ne soit uenue par ces espou¬	qui ne soit venue par ces espou¬
uẽtables ⁊ fallacieux marchãs.	ventables et fallacieux marchans.
Et cõbien que leur cas soit si	Et combien que leur cas soit si
merueilleux que impossible est le	merveilleux que impossible est le
scauoir plainement escripre/ si	scavoir plainement escripre/ si
fault il aucunemẽt toucher leur	fault il aucunement toucher leur
habilite/ ⁊ gentilz tours de fines¬	habilite/ et gentilz tours de fines¬
se. En leur practique sont fins et	se. En leur practique sont fins et
habiles/ plus sans doubte quil	habiles/ plus sans doubte qu'il
ne semble.	ne semble.
Nest ce pas grãde habilite de	N'est ce pas grande habilite de
bien uendre/ en uendant estre biẽ	bien vendre/ en vendant estre bien
payez/ ⁊ que lachepteur finable¬	payez/ et que l'achepteur finable¬
ment nen aye riens fors que la	ment n'en aye riens fors que la
ueue? Maistre Gõnin a grand	veue? Maistre Gonnin a grand
peine le poͬroit faire/ mais ceulx	peine le pourroit faire/ mais ceulx
icy le ferõt bien/ Quil soit ainsi	icy le feront bien/ Qu'il soit ainsi
chascũ le uoit/ mais ung chascũ/	chascun le voit/ mais ung chascun/
pas ne sen apperceoit/ tãt ont en¬	pas ne s'en apperceoit/ tant ont en¬
dormy/ aueugle/ ⁊ abesti le pouure	dormy/ aveugle/ et abesti le pouvre
monde. Probation/	monde. Probation/
Entre bõs marchans/ on ne a	Entre bons marchans/ on ne a
point ueu/ qui iamais ayẽt uẽdu	point veu/ qui jamais ayent vendu
la seulle ueue de leur ouurage/	la seulle veue de leur ouvrage/
Mesmes ilz disent en leur com/	Mesmes ilz disent en leur com/
mun langage/ la ueue nen couste	mun langage/ la veue n'en couste
riẽ. Mais ceulx icy semblables	rien. Mais ceulx icy semblables
a basteleurs ou mommeurs/ ont	a basteleurs ou mommeurs/ ont
bien aprins de le faire: car sans	bien aprins de le faire: car sans
cesser ilz scaiuent bien cheremẽt	cesser ilz scaivent bien cherement
uendre ⁊ reuẽdre la seule ueue de	vendre et revendre la seule veue de
leur bagage. Ce que ie dis est	leur bagage. Ce que je dis est
mieulx ꝯgneu aux bõnes uilles/	mieulx congneu aux bonnes villes/
la ou si aucun de dieu par mort	la ou si aucun de dieu par mort
est appelle/ soubdain par ces mar	est appelle/ soubdain par ces mar¬
chãs est demãde/ si pour le corps	chans est demande/ si pour le corps
cõduyre en terre/ on ueult le beau	conduyre en terre/ on veult le beau
drap/ le plus petit/ ou le moyen.	drap/ le plus petit/ ou le moyen.
Pareillemẽt si on ueult la belle	Pareillement si on veult la belle
croix/ ou la moins belle: ⁊ selon	croix/ ou la moins belle: et selon
la sorte fault le payement. En	la sorte fault le payement. En
quoy sont trop abusez pouures	quoy sont trop abusez pouvres
gens: car le tout bien considere/	gens: car le tout bien considere/
tant au mort q̃ a lachepteur lung	tant au mort que a l'achepteur l'ung
uault autant cõme laultre. Du	vault autant comme l'aultre. Du
mort il est certain: car cõbien que	mort il est certain: car combien que
on le saiche fort couurir il na gar	on le saiche fort couvrir il n'a gar¬
de de suer/ ne pour la beaulte du	de de suer/ ne pour la beaulte du
drap se rire ou esmouuoir. Quãt	drap se rire ou esmouvoir. Quant
au pouure fol achepteur/ il est no	au pouvre fol achepteur/ il est no¬
toire: car cõbien quil saiche bien	toire: car combien qu'il saiche bien
payer/ riẽs nen reporte q̃ la ueue/	payer/ riens n'en reporte que la veue/
⁊ sera lendemain poͬ ung aultre	et sera lendemain pour ung aultre
faict le pareil. Ainsi scaiuẽt bien	faict le pareil. Ainsi scaivent bien
ces maistres pillars habillemẽt	ces maistres pillars habillement
desployer ⁊ monstrer/ puis apres	desployer et monstrer/ puis apres
proprement reployer ⁊ remporter	proprement reployer et remporter
leurs tricques ⁊ coquilles.	leurs tricques et coquilles.
Oultre/ nest ce pas habilite/	Oultre/ n'est ce pas habilite/
de scauoir uendre sa marchãdise	de scavoir vendre sa marchandise
plus chiere selon la sorte des ha¬	plus chiere selon la sorte des ha¬
billemens dequoy le marchand	billemens dequoy le marchand
est acoustre? uoire et sans que la	est acoustre? voire et sans que la
marchandise en soit meilleure?	marchandise en soit meilleure?
Telle chose en aultres marchãs	Telle chose en aultres marchans
quẽ ceulx icy iamais ne fut ueue/	qu'en ceulx icy jamais ne fut veue/
⁊ toutesfois sãs cesser ilz le font/	et toutesfois sans cesser ilz le font/
sans que aucunemẽt on y aduise/	sans que aucunement on y advise/
ou que personne y pense.	ou que personne y pense.
Nest pas ie uous demãde la	N'est pas je vous demande la
messe (ainsi quilz parlent) dung	messe (ainsi qu'ilz parlent) d'ung
chanoine plus chiere que dung	chanoine plus chiere que d'ung
uicaire? dung abbe q̃ dung moy¬	vicaire? d'ung abbe que d'ung moy¬
ne? dung euesque q̃ dung doyen?	ne? d'ung evesque que d'ung doyen?
⁊ aĩsi des aultres/ Et toutesfoys	et ainsi des aultres/ Et toutesfoys
ilz disent eulx mesmes q̃ la messe	ilz disent eulx mesmes que la messe
dung meschãt uault autant que	d'ung meschant vault autant que
dung autre/ ce q̃ bien noꝰ croyõs.	d'ung autre/ ce que bien nous croyons.
Parquoy ie leur demande dune	Parquoy je leur demande d'une
mesme marchãdise dõt uiẽt telle	mesme marchandise dont vient telle
diuersite de pris? De respõce nõt	diversite de pris? De responce n'ont
ilz point sinon pour la diuersite	ilz point sinon pour la diversite
dacoustremẽs/ en laquelle chose/	d'acoustremens/ en laquelle chose/
totallemẽt sõt semblables a une	totallement sont semblables a une
ribaude/ laquelle uend sa turpi¬	ribaude/ laquelle vend sa turpi¬
tude plus ou moins chere/ selon	tude plus ou moins chere/ selon
la sorte de ses uestemens. En ce	la sorte de ses vestemens. En ce
passage serõt bien ayses ces gros	passage seront bien ayses ces gros
paillardz/ quand ie les traicte si	paillardz/ quand je les traicte si
doulcement/ de les cõparer seule¬	doulcement/ de les comparer seule¬
ment a une ribaulde/ ⁊ que ie ne	ment a une ribaulde/ et que je ne
les ay pas uoulu cõparer au trai	les ay pas voulu comparer au trai¬
tre Iudas/ ainsi que faict ung de	tre Judas/ ainsi que faict ung de
leur liures nõme/ Stella clerico¬	leur livres nomme/ Stella clerico¬
rum: la ou le beau liure dit en ce¬	rum: la ou le beau livre dit en ce¬
ste maniere. Qui missam cele¬	ste maniere. Qui missam cele¬
brat pro pecunia uidetur mihi di	brat pro pecunia videtur mihi di¬
cere: quid uultis mihi dare/ ⁊ ego	cere: quid vultis mihi dare/ et ego
uobis eum tradã/ cestadire. Qui	vobis eum tradam/ c'est a dire. Qui
celebre messe pour pecune/ il me	celebre messe pour pecune/ il me
semble quil dit. Que me uoulez	semble qu'il dit. Que me voulez
uous dõner ⁊ ie le uous liureray.	vous donner et je le vous livreray.
Uoicy de terribles marchãs qui	Voicy de terribles marchans qui
ainsi marchandẽt de leur dieu. Il	ainsi marchandent de leur dieu. Il
uendẽt dieu ⁊ diable/ rien ne leur	vendent dieu et diable/ rien ne leur
eschappe. Ilz cõiurẽt/ ilz charmẽt	eschappe. Ilz conjurent/ ilz charment
le tẽps/ la gresle la tẽpeste/ bref en	le temps/ la gresle la tempeste/ bref en
toutes choses ilz font rage/ trop	toutes choses ilz font rage/ trop
plus subtilz que Panurge.	plus subtilz que Panurge.
Ilz sont fins ⁊ habiles tant	Ilz sont fins et habiles tant
que de peu ou rien scauent faire	que de peu ou rien scavent faire
leͬ cas/ entre autres choses/ quasi	leur cas/ entre autres choses/ quasi
tous sont marchãs de cire/ mais	tous sont marchans de cire/ mais
sur la terre il ny a apoticaire ne	sur la terre il n'y a apoticaire ne
cirier qͥ en ceste maniere en sceut	cirier qui en ceste maniere en sceut
ouurer/ uiẽdra au tẽple quelque	ouvrer/ viendra au temple quelque
poure sotte/ (nõmez la si uoꝰ uou¬	povre sotte/ (nommez la si vous vou¬
lez deuotte) attacherune chãdelle	lez devotte) attacher une chandelle
cõtre ung pilier. Et mon marchãt	contre ung pilier. Et mon marchant
qui la regarde ⁊ dempoigner ⁊ de	qui la regarde et d'empoigner et de
souffler/ ⁊ pour le pris la reuẽdra	souffler/ et pour le pris la revendra
a ung autre/ qui au lieu mesme la	a ung autre/ qui au lieu mesme la
remettra. Et mon marchant qui	remettra. Et mon marchant qui
faict le guet/ ⁊ dempoigner ⁊ de	faict le guet/ et d'empoigner et de
souffler/ et a ung autre la baille¬	souffler/ et a ung autre la baille¬
ra/ qui bien tost la remettra/ et le	ra/ qui bien tost la remettra/ et le
marchãt dẽpoigner ⁊ de souffler/	marchant d'empoigner et de souffler/
⁊ sans cesser tout le iour ainsi fe¬	et sans cesser tout le jour ainsi fe¬
ra. Parquoy biẽ tost riche se trou	ra. Parquoy bien tost riche se trou
uera/ car comme uous uoyez tout	vera/ car comme vous voyez tout
luy retourne/ argent ⁊ marchan¬	luy retourne/ argent et marchan¬
dise aussi.	dise aussi.
Peu de cire leur faict grand	Peu de cire leur faict grand
bien soyẽt gros marchãs ou me¬	bien soyent gros marchans ou me¬
nus/ car tous communement en	nus/ car tous communement en
usent/ les petis la uendẽt ouuree	usent/ les petis la vendent ouvree
en chãdelles/ mais les plus gros	en chandelles/ mais les plus gros
la uendent par loppins attachee	la vendent par loppins attachee
sur papier/ ou a la queue dung	sur papier/ ou a la queue d'ung
parchemin/ ce que ie dis enten¬	parchemin/ ce que je dis enten¬
dent bien/ a tout le moins offi¬	dent bien/ a tout le moins offi¬
ciaulx/ selleurs/ copistes/ datai¬	ciaulx/ selleurs/ copistes/ datai¬
res/ chicaneurs/ secretaires de	res/ chicaneurs/ secretaires de
abbez/ deuesques/ archeuesques	abbez/ d'evesques/ archevesques
⁊ carpinaulx.	et cardinaulx.
Le grãd galiffre/ ie dis le grãd	Le grand galiffre/ je dis le grand
preuost de ces marchãs/ qui est le	prevost de ces marchans/ qui est le
plus habile de toꝰ tient sa bãcque	plus habile de tous tient sa bancque
a toutes gẽs/ cõuertissant le plõb	a toutes gens/ convertissant le plomb
en or. Onc sur la terre on ne uit	en or. Onc sur la terre on ne vit
tel allrimiste/ qui soubz le plomb	tel alkimiste/ qui soubz le plomb
par luy ⁊ les siens trouuast telle	par luy et les siens trouvast telle
ueine dor. Ce q̃ Panorme le bon	veine d'or. Ce que Panorme le bon
marchant/ en ses escriptz na pas	marchant/ en ses escriptz n'a pas
cele/ quant par elegãce ciceronia¬	cele/ quant par elegance ciceronia¬
ne ou pour le moins barbariẽne/	ne ou pour le moins barbarienne/
il a ainsi escript. Dicunt aliqui	il a ainsi escript. Dicunt aliqui
quod nuntii pape nõ sunt deaura	quod nuntii pape non sunt de aura¬
ti sed plumbati: sed dic nihilomi¬	ti sed plumbati: sed dic nihilomi¬
nus quod possunt dici deaurati:	nus quod possunt dici de aurati:
quia dãt plumbum ⁊ reportãt au¬	quia dant plumbum et reportant au¬
rum/ cestadire/ aucuns disent que	rum/ c'est a dire/ aucuns disent que
les messagiers du pape ne sont	les messagiers du pape ne sont
point dorez mais plombez: mais	point dorez mais plombez: mais
toy neãtmoins dis q̃ on les peult	toy neantmoins dis que on les peult
dire dorez/ car ilz dõnẽt le plomb/	dire dorez/ car ilz donnent le plomb/
⁊ emportẽt lor/ cecy se appelle be¬	et emportent l'or/ cecy se appelle be¬
sõgner a laise du corps/ a tel ou¬	songner a l'aise du corps/ a tel ou¬
urier toutes choses sont propres	vrier toutes choses sont propres
a marchãder ⁊ desrober/ ⁊ poͬ son	a marchander et desrober/ et pour son
cas mieulx pallier/ le nom de sã¬	cas mieulx pallier/ le nom de san¬
ctissime receoit.	ctissime receoit.
Dauantaige leur singuliere	Davantaige leur singuliere
habilite sest bien mõstree/ quand	habilite s'est bien monstree/ quand
dung rien sont uenus a si grans	d'ung rien sont venus a si grans
biens/ quilz ont usurpe ⁊ obtenu	biens/ qu'ilz ont usurpe et obtenu
pres q̃ toutes les richesses de la	pres que toutes les richesses de la
terre/ cõme royaulmes/ duchez/	terre/ comme royaulmes/ duchez/
contez/ principaultez/ barõnies/	contez/ principaultez/ baronnies/
uilles/ seigneuries/ rẽtes/ herita¬	villes/ seigneuries/ rentes/ herita¬
ges/ maisõs/ uignes/ possessiõs/ ⁊	ges/ maisons/ vignes/ possessions/ et
tout ce que on peult dire. Ie suis	tout ce que on peult dire. Je suis
certes hõteux dy penser/ ilz ont	certes honteux d'y penser/ ilz ont
tout englouty/ tout aualle/ ilz	tout englouty/ tout avalle/ ilz
ont desherite princes ⁊ roys/ sei¬	ont desherite princes et roys/ sei¬
gneurs/ marchans/ bourgeoys ⁊	gneurs/ marchans/ bourgeoys et
gens de tous estatz/ ⁊ tout sans	gens de tous estatz/ et tout sans
plus au cõmẽcement pour en hy¬	plus au commencement pour en hy¬
pocrisie/ auoir bien faict la chate	pocrisie/ avoir bien faict la chate¬
mitte: mais maintenãt ilz sont	mitte: mais maintenant ilz sont
si riches ⁊ puissantz/ q̃ a force ilz	si riches et puissantz/ que a force ilz
le detiẽnẽt/ ⁊ plus tost uouldroiẽt	le detiennent/ et plus tost vouldroient
le ciel/ la terre/ la mer/ ⁊ tout ce qͥ	le ciel/ la terre/ la mer/ et tout ce qui
est en iceulx estre ensemble mesle	est en iceulx estre ensemble mesle
⁊ fõdu q̃ iamais riẽs leur eschap¬	et fondu que jamais riens leur eschap¬
pe. Et pourtãt ilz suscitent/ il es¬	pe. Et pourtant ilz suscitent/ il es¬
meuuẽt guerres/ debatz/ noises/	meuvent guerres/ debatz/ noises/
turbations/ ilz bruslẽt/ ilz tuent/	turbations/ ilz bruslent/ ilz tuent/
llz persecutẽt/ ilz emprisonnẽt/ ilz	llz persecutent/ ilz emprisonnent/ ilz
deschassent a leur pouuoir tous	deschassent a leur pouvoir tous
ceulx qͥ a eulx cõtredisent. De li	ceulx qui a eulx contredisent. De li¬
ures/ ou escriptures sainctes/ nõt	vres/ ou escriptures sainctes/ n'ont
pas besoing pour maintenir leur	pas besoing pour maintenir leur
cas/ mais par force le maintien¬	cas/ mais par force le maintien¬
nẽt ainsi que feroiẽt meurtriers	nent ainsi que feroient meurtriers
et brigans.	et brigans.
O pesans loupz/ loupz insa¬	O pesans loupz/ loupz insa¬
tiables qui nauez riẽs espargne	tiables qui n'avez riens espargne
q̃ nayez tire soubz uostre pate/ tãt	que n'ayez tire soubz vostre pate/ tant
bien a sainct Paul de uous par¬	bien a sainct Paul de vous par¬
le/ quãd en ceste maniere il a dit.	le/ quand en ceste maniere il a dit.
Ie scay q̃ apres mon departemẽt	Je scay que apres mon departement
entrerõt loupz rauissans/ qui ne	entreront loupz ravissans/ qui ne
espargneront pas le troupeau.	espargneront pas le troupeau.
De telz marchãs il est escript en	De telz marchans il est escript en
la premiere a Timothee/ en Eze	la premiere a Timothee/ en Eze
chiel/ ⁊ plusieͬs autres passages.	chiel/ et plusieurs autres passages.
Sil est question diniquite/ ia¬	S'il est question d'iniquite/ ja¬
mais entre marchãs on ne uit la	mais entre marchans on ne vit la
pareille/ car bons marchãs/ seu¬	pareille/ car bons marchans/ seu¬
lemẽt presentẽt leur marchãdise/	lement presentent leur marchandise/
exposant icelle pour certain pris	exposant icelle pour certain pris
a qͥ la ueult/ ⁊ nul nest cõtrainct	a qui la veult/ et nul n'est contrainct
den acheter ou prendre. Mais	d'en acheter ou prendre. Mais
ceulx icy font aultremẽt/ car ru¬	ceulx icy font aultrement/ car ru¬
demẽt ilz contraignẽt le monde/	dement ilz contraignent le monde/
⁊ bon gre mal gre fault par leurs	et bon gre mal gre fault par leurs
senglantes mains passer/ et con	senglantes mains passer/ et con¬
uiẽt sans nul respit a leur uolun	vient sans nul respit a leur volun
te leur faulce marchandise ache¬	te leur faulce marchandise ache¬
ter/ aultrement on est hereticque	ter/ aultrement on est hereticque
prouue/ qui na argẽt/ fault qͥl en	prouve/ qui n'a argent/ fault qu'il en
cherche/ ⁊ ne deust il riẽs demeu	cherche/ et ne deust il riens demeu¬
rer. Le cas est tel. Quelq̃ po¬	rer. Le cas est tel. Quelque po¬
ure hõme sen ua mourir charge	vre homme s'en va mourir charge
de fẽme ⁊ petis enfans. La chose	de femme et petis enfans. La chose
est pitoyable qui requiert miseri¬	est pitoyable qui requiert miseri¬
corde/ ⁊ pour la poure uefue cõso¬	corde/ et pour la povre vefve conso¬
ler/ on luy deburoit certaines	ler/ on luy debvroit certaines
aulmosnes distribuer/ pour a elle	aulmosnes distribuer/ pour a elle
subuenir ⁊ sa famille. Mais au	subvenir et sa famille. Mais au
lieu de bien y pourueoir/ ces in¬	lieu de bien y pourveoir/ ces in¬
humains ⁊ cruelz marchans/ du	humains et cruelz marchans/ du
tout la uiẽnẽt paracheuer/ ⁊ fault	tout la viennent parachever/ et fault
force ou droict/ quilz ayẽt ce quilz	force ou droict/ qu'ilz ayent ce qu'ilz
demãdẽt/ pain/ uin/ offrãdes/ chã¬	demandent/ pain/ vin/ offrandes/ chan¬
deles/ beuf ou uache/ robbe ou	deles/ beuf ou vache/ robbe ou
hocqueton/ bon repas/ argent/ et	hocqueton/ bon repas/ argent/ et
priuera/ le tout soubz lombre de	privera/ le tout soubz l'ombre de
Requiẽ/ de Profũdis/ ⁊ Libera.	Requiem/ de Profundis/ et Libera.
Et puis q̃ en tel propos nous	Et puis que en tel propos nous
sommes/ qui iamais telle iniqui	sommes/ qui jamais telle iniqui¬
te a cõgneu entre marchãs q̃ en	te a congneu entre marchans que en
ceulx icy? Lesquelz publicq̃ment	ceulx icy? Lesquelz publicquement
sans hõte ne uergõgne/ uendent	sans honte ne vergongne/ vendent
cela ou ilz nõt rien/ mesme le uen	cela ou ilz n'ont rien/ mesme le ven¬
dent au persõnages ausquelz de	dent au personnages ausquelz de
droict il appartiẽt/ uoyre ⁊ qͥ pis	droict il appartient/ voyre et qui pis
est/ mille foys ⁊ plus/ uendẽt une	est/ mille foys et plus/ vendent une
mesme chose. Respõdez moy/ les	mesme chose. Respondez moy/ les
cloches du mõstier qͥ les fist fai¬	cloches du monstier qui les fist fai¬
re/ a qui sont elles? Pareillemẽt	re/ a qui sont elles? Pareillement
la terre du tẽple/ ou du cimitiere/	la terre du temple/ ou du cimitiere/
a qui est elle/ dont est elle uenue?	a qui est elle/ dont est elle venue?
Les ont aportees ces faulx mar	Les ont aportees ces faulx mar¬
chãs? Est ce de leur paternel he¬	chans? Est ce de leur paternel he¬
ritaige? Il est certain que non:	ritaige? Il est certain que non:
mais appartiẽnẽt au peuple ⁊ pa	mais appartiennent au peuple et pa¬
roissiens. Ie leur demãde dõcque	roissiens. Je leur demande doncque
dont leuruient une telle audace/	dont leur vient une telle audace/
de ainsi uẽdre le son des cloches/	de ainsi vendre le son des cloches/
qui nont pas faict faire/ ⁊ aussi qͥ	qui n'ont pas faict faire/ et aussi qui
nont pas peine de sonner/ car ilz	n'ont pas peine de sonner/ car ilz
sõt trop delicatz menestriers/ ou	sont trop delicatz menestriers/ ou
de ainsi uendre ⁊ reuẽdre la terre	de ainsi vendre et revendre la terre
ou ilz nont rien? certes selon leur	ou ilz n'ont rien? certes selon leur
acoustumee facon cest une terre	acoustumee facon c'est une terre
bien chere/ qui tãt de foys si iniu	bien chere/ qui tant de foys si inju¬
stemẽt est paye/ car cest tousioͬs	stement est paye/ car c'est tousjours
a recõmencer. Ilz me respõdront	a recommencer. Ilz me respondront
(cela ientẽdz bien) q̃ cest le droict	(cela j'entendz bien) que c'est le droict
de leur eglise/ ce que facilemẽt ie	de leur eglise/ ce que facilement je
leur accorde: car proprement le	leur accorde: car proprement le
droict de leur eglise/ cest dempoi¬	droict de leur eglise/ cest d'empoi¬
gner/ ðscorcher/ rauir/ ⁊ desrober:	gner/ d'escorcher/ ravir/ et desrober:
ce que en leglise de Iesuchrist ia¬	ce que en l'eglise de Jesuchrist ja¬
mais ne se faict. Et pourtant cõ¬	mais ne se faict. Et pourtant con¬
siderez pouures gẽs/ de q̃lle part	siderez pouvres gens/ de quelle part
sont telz marchãs. Iesuchrist cõ¬	sont telz marchans. Jesuchrist com¬
mãde bailler pour neãt ce quil a	mande bailler pour neant ce qu'il a
dõne/ ⁊ ces meschãs en gros oul¬	donne/ et ces meschans en gros oul¬
traige ainsi en uiennẽt marchan	traige ainsi en viennent marchan
der/ par ce monstrãs appertemẽt	der/ par ce monstrans appertement
que auec Christ nõt riẽs cõmun.	que avec Christ n'ont riens commun.
Monstrãs aussi estre de trop pi¬	Monstrans aussi estre de trop pi¬
res que nestoient pouures cana¬	res que n'estoient pouvres cana¬
neens/ quand la bonne Sarra en	neens/ quand la bonne Sarra en
dieu print son repos/ car pour le	dieu print son repos/ car pour le
droict de sepulture ne uouloient	droict de sepulture ne vouloient
rien prẽdre de Abrahã/ mais luy/	rien prendre de Abraham/ mais luy/
uoulãt auoir aucũ droict en icel¬	voulant avoir aucun droict en icel¬
le terre/ prefigurant que quelque	le terre/ prefigurant que quelque
iour selon la promesse diuine ue¬	jour selon la promesse divine ve¬
ritablemẽt du tout elle seroit siẽ¬	ritablement du tout elle seroit sien¬
ne/ uoulut bailler aucun argent a	ne/ voulut bailler aucun argent a
Ephron filz de Seor/ pour certai¬	Ephron filz de Seor/ pour certai¬
ne possession/ la ou estoit ung dou	ne possession/ la ou estoit ung dou¬
ble sepulchre/ laq̃lle possessiõ luy	ble sepulchre/ laquelle possession luy
fut entieremẽt baillee ⁊ adiugee	fut entierement baillee et adjugee
en heritage/ auecques les arbres	en heritage/ avecques les arbres
qui y estoient: ⁊ par ainsi il est cer	qui y estoient: et par ainsi il est cer¬
tain q̃ ce pouure payen ne print	tain que ce pouvre payen ne print
point argẽt de Abrahã poͬ neãt:	point argent de Abraham pour neant:
mais luy bailla ung tres bel he¬	mais luy bailla ung tres bel he¬
ritage/ ce q̃ ne fõt pas ces beaulx	ritage/ ce que ne font pas ces beaulx
marchãs aux pouures gens/ car	marchans aux pouvres gens/ car
sans cesser prẽnent force argent/	sans cesser prennent force argent/
las ⁊ ne scait on pourquoy.	las et ne scait on pourquoy.
Mais pour passe tẽps/ faict	Mais pour passe temps/ faict
il pas bõ ueoir aucunesfoys ung	il pas bon veoir aucunesfoys ung
tas de cõtrefaictz galãs publicq̃¬	tas de contrefaictz galans publicque¬
ment se combatre/ pour auoir le	ment se combatre/ pour avoir le
corps mort ou (pour mieulx dire)	corps mort ou (pour mieulx dire)
la charõgne de quelque persõna¬	la charongne de quelque personna¬
ge? Grisars se harpillent contre	ge? Grisars se harpillent contre
grisars/ Frãciscains contre Do	grisars/ Franciscains contre Do¬
minicains/ Augustĩs cõtre Car¬	minicains/ Augustins contre Car¬
mes/ noirs cõtre blãcz/ enfumez	mes/ noirs contre blancz/ enfumez
cõtre bigarrez. Piars cõtre croi¬	contre bigarrez. Piars contre croi¬
sez/ prebstres contre moynes/ cu¬	sez/ prebstres contre moynes/ cu¬
rez cõtre chanoines/ ⁊ toute telle	rez contre chanoines/ et toute telle
sorte de canaille/ que on deburoit	sorte de canaille/ que on debvroit
dechasser cõme corbeaulx ⁊ gros	dechasser comme corbeaulx et gros
matins: ce que ie dis est manife¬	matins: ce que je dis est manife¬
ste/ ⁊ encore ne peult on aduiser	ste/ et encore ne peult on adviser
de quel esperit telz marchãs sont	de quel esperit telz marchans sont
agitez. Qui les meut de ainsi cõ	agitez. Qui les meut de ainsi com¬
me chiens effronteement courir	me chiens effronteement courir
apres la proye/ sinon le desir de	apres la proye/ sinon le desir de
bien maintenir leur grasse soup¬	bien maintenir leur grasse soup¬
pe/ leur ribauldise/ ou (cõme il di¬	pe/ leur ribauldise/ ou (comme il di¬
sẽt) leur estat/ cest adire/ leur gour	sent) leur estat/ c'est a dire/ leur gour¬
mãdise ⁊ trop friãde cuisine. On	mandise et trop friande cuisine. On
le uoit bien ⁊ nul ny met remide.	le voit bien et nul n'y met remide.
Que faictes uous nobles ⁊ uer¬	Que faictes vous nobles et ver¬
tueux princes/ seigñrs ⁊ dames/	tueux princes/ seigneurs et dames/
que nauez uous sur ces marchãs	que n'avez vous sur ces marchans
icy regard? Et nõ obstãt que par	icy regard? Et non obstant que par
orgueil ilz ne ueullẽt pas estre ui	orgueil ilz ne veullent pas estre vi¬
sitez: si auez uous ueullẽt ou non	sitez: si avez vous veullent ou non
sur eulx autorite/ ⁊ a uous appar	sur eulx autorite/ et a vous appar¬
tient de chastier/ de corriger ⁊ re¬	tient de chastier/ de corriger et re¬
primer les grãs exces de telz lar	primer les grans exces de telz lar¬
rons/ faictes le donc affin quil	rons/ faictes le donc affin qu'il
naduiẽgne que de uous soit ueri¬	n'adviengne que de vous soit veri¬
fie/ ce q̃ dict Esaie. Tes princes	fie/ ce que dict Esaie. Tes princes
sont infideles/ cõpaignõs des lar	sont infideles/ compaignons des lar¬
rons: Mais plus tost q̃ en la pre¬	rons: Mais plus tost que en la pre¬
sence de dieu uiuãt/ duquel por¬	sence de dieu vivant/ duquel por¬
tez le nom/ qui uous a donne la	tez le nom/ qui vous a donne la
puissance du glaiue/ pour en user	puissance du glaive/ pour en user
a son hõneur/ deffendãs les inno	a son honneur/ deffendans les inno¬
cens/ punissans tous malfai¬	cens/ punissans tous malfai¬
cteurs soyez trouuez fideles ⁊ ue	cteurs soyez trouvez fideles et ve¬
ritables/ cõsentãs a tout bien/ re¬	ritables/ consentans a tout bien/ re¬
sistans au mal de uostre puissan	sistans au mal de vostre puissan¬
ce pour sa bonne uolunte/ car par	ce pour sa bonne volunte/ car par
luy estes uous a ce cõmis/ et luy	luy estes vous a ce commis/ et luy
seul uous peult exalter ou depri¬	seul vous peult exalter ou depri¬
mer/ en la uie presente et future:	mer/ en la vie presente et future:
⁊ de ce soyez acertenez si uous ta	et de ce soyez acertenez si vous ta¬
chez lhõnorer ilz uous hõnorera/	chez l'honnorer ilz vous honnorera/
si uous lexaltez il uoꝰ exaltera.	si vous l'exaltez il vous exaltera.
Par sa sagesse les roys regnẽt	Par sa sagesse les roys regnent
⁊ les seigneurs dominẽt/ ⁊ ordon	et les seigneurs dominent/ et ordon¬
nẽt sainctes ordonnances. Et le	nent sainctes ordonnances. Et le
mespris de la uolunte ⁊ sagesse di	mespris de la volunte et sagesse di¬
uine: est cause de tous maulx/ sur	vine: est cause de tous maulx/ sur
roys/ princes/ seĩgneurs/ pays et	roys/ princes/ seingneurs/ pays et
nations: ce que on a peu ueoir	nations: ce que on a peu veoir
en Dauid/ Solomon/ Ezechie/	en David/ Solomon/ Ezechie/
Achab/ Manasses/ ⁊ sẽblables.	Achab/ Manasses/ et semblables.
Et ne fault pas que aucun ayt	Et ne fault pas que aucun ayt
crainte en auanceant lhõneur de	crainte en avanceant l'honneur de
dieu/ ainsi que a eu le simple Se¬	dieu/ ainsi que a eu le simple Se¬
dechie/ craignãt plus les princes	dechie/ craignant plus les princes
de Iudee ⁊ de Hierusalem que le	de Judee et de Hierusalem que le
seul dieu/ ne croyãt au conseil du	seul dieu/ ne croyant au conseil du
bon Hieremie. Lequel Sedechie	bon Hieremie. Lequel Sedechie
par apres toutesfoys a trouue	par apres toutesfoys a trouve
uray tout ce que le prophete luy	vray tout ce que le prophete luy
auoit dit/ ⁊ a este priue du biẽ qui	avoit dit/ et a este prive du bien qui
luy estoit propose. Car il nest en	luy estoit propose. Car il n'est en
la puissãce des hõmes/ de priuer	la puissance des hommes/ de priver
les roys de leurs corõnes: mais	les roys de leurs coronnes: mais
au seul dieu appartiẽt/ qui trãsfe	au seul dieu appartient/ qui transfe¬
re les royaulmes comme il luy	re les royaulmes comme il luy
plaist/ lequel sil est pour uoꝰ/ qui	plaist/ lequel s'il est pour vous/ qui
sera contre uous?	sera contre vous?
O si ainsi promptz ⁊ uigilãs	O si ainsi promptz et vigilans
nous estiõs a procurer lhonneur	nous estions a procurer l'honneur
de dieu/ cõme sont promptz ⁊ dili	de dieu/ comme sont promptz et dili¬
gens ces cõuoiteux marchãs de	gens ces convoiteux marchans de
estre apres leur cas/ pour biẽ gar¬	estre apres leur cas/ pour bien gar¬
der que rien ne leur eschappe/ las	der que rien ne leur eschappe/ las
que la chose iroyt bien.	que la chose iroyt bien.
De leur estude ⁊ diligẽce nest	De leur estude et diligence n'est
besoing de parler chascun le uoit/	besoing de parler chascun le voit/
ilz ont cẽt yeulx tousioͬs au guet	ilz ont cent yeulx tousjours au guet
cõme le chat apres la souris/ onc	comme le chat apres la souris/ onc¬
ques Ianus ne uit plus cler de¬	ques Janus ne vit plus cler de¬
uant ⁊ derriere. Si les cloches sõ	vant et derriere. Si les cloches son¬
nent en aucun lieus (ainsi qͥlz par¬	nent en aucun lieus (ainsi qu'ilz par¬
lent) pour ung obit/ ⁊ gentilz ga¬	lent) pour ung obit/ et gentilz ga¬
lans de courir/ mais dieu scait	lans de courir/ mais dieu scait
quelle dragee.	quelle dragee.
Si le maistre ou la dame dune	Si le maistre ou la dame d'une
maisõ est malade/ mais qͥlz soyẽt	maison est malade/ mais qu'ilz soyent
aucunemẽt riches/ car de poures	aucunement riches/ car de povres
ne tiẽnent cõpte/ ⁊ quil y ayt ap¬	ne tiennent compte/ et qu'il y ayt ap¬
parẽce de mort/ ⁊ marchãs apres	parence de mort/ et marchans apres
pour recõmãder leur bouticq̃/ leur	pour recommander leur bouticque/ leur
fabricque/ leglise/ le monstier q̃lq̃	fabricque/ l'eglise/ le monstier quelque
fõdation/ anniuersaire ou aultre	fondation/ anniversaire ou aultre
donatiõ testamẽtaire. On a beau	donation testamentaire. On a beau
faire/ iamais du lieu ne partirõt/	faire/ jamais du lieu ne partiront/
quilz nayent q̃lque butin/ ⁊ dieu	qu'ilz n'ayent quelque butin/ et dieu
scait quelles finesses/ q̃lles faul¬	scait quelles finesses/ quelles faul¬
setez ⁊ cautelles de iour en iour y	setez et cautelles de jour en jour y¬
si cõmet. De la maison de la fa¬	si commet. De la maison de la fa¬
mille/ ou des enfans/ en pẽse qui	mille/ ou des enfans/ en pense qui
pourra/ mais quilz ayẽt ce quilz	pourra/ mais qu'ilz ayent ce qu'ilz
demandent/ il leur suffist.	demandent/ il leur suffist.
Si quelque gẽs se marient/ et	Si quelque gens se marient/ et
marchans la/ pour uisiter le lict	marchans la/ pour visiter le lict
de lespousee.	de l'espousee.
Si quelque fẽme est acouchee	Si quelque femme est acouchee
⁊ gẽs apres/ pour estre de la feste.	et gens apres/ pour estre de la feste.
Bref soit a la uie soit a la mort/	Bref soit a la vie soit a la mort/
tousiours scauent practiquer/ en	tousjours scavent practiquer/ en
leur cas iamais il ny a fin/ cest	leur cas jamais il n'y a fin/ c'est
tousiours a reffaire.	tousjours a reffaire.
Et pour leur cas a leur mode	Et pour leur cas a leur mode
mieulx disposer/ pas ung deulx	mieulx disposer/ pas ung d'eulx
ne se marie/ affin de plus a leur	ne se marie/ affin de plus a leur
ayse ribaulder/ de passer temps/ ⁊	ayse ribaulder/ de passer temps/ et
uiure sans soulcy.	vivre sans soulcy.
Cõclusion/ il fault noter que	Conclusion/ il fault noter que
entre une si grande cohorte de	entre une si grande cohorte de
marchãs/ il en y a de deux sortes/	marchans/ il en y a de deux sortes/
toꝰ neãtmoins uiuãs en impur¬	tous neantmoins vivans en impur¬
te de celibat. Desquelz aucuns	te de celibat. Desquelz aucuns
gouuernent leur cas par grosse ⁊	gouvernent leur cas par grosse et
rude tyrãnie/ les aultres par bel¬	rude tyrannie/ les aultres par bel¬
le hypocrisie. Les premiers sont	le hypocrisie. Les premiers sont
ceulx qui appertemẽt cõtraignẽt	ceulx qui appertement contraignent
le peuple/ pour leur marchandise	le peuple/ pour leur marchandise
achepter/ ⁊ ny a remide/ il fault	achepter/ et n'y a remide/ il fault
passer par la/ ou estre par eulx	passer par la/ ou estre par eulx
meurtry ⁊ tue/ ou pour le moins	meurtry et tue/ ou pour le moins
de leur synagogue excommunie.	de leur synagogue excommunie.
Les aultres qui nõt peu usurper	Les aultres qui n'ont peu usurper
telle puissance de cõmãder/ sõt ue¬	telle puissance de commander/ sont ve¬
nus par aultre moyẽ/ cestassauoir	nus par aultre moyen/ c'est assavoir
en apparence de pourete/ sur leur	en apparence de povrete/ sur leur
col portãs besaces/ tant simple¬	col portans besaces/ tant simple¬
ment faisans la chate mitte/ et a	ment faisans la chate mitte/ et a
force de fines mines/ cõe Esseẽs/	force de fines mines/ come Esseens/
Saduceens/ ou Pharisiẽs/ se sõt	Saduceens/ ou Pharisiens/ se sont
uendus eulx mesmes. Aucunes¬	vendus eulx mesmes. Aucunes¬
foys ont aux malades baille leur	foys ont aux malades baille leur
propre habit/ pretẽdans quelque	propre habit/ pretendans quelque
sanctite/ lequel toutesfoys par	sanctite/ lequel toutesfoys par
apres au centuple leur est paye/	apres au centuple leur est paye/
ainsi scaiuent ilz bien sans y tou	ainsi scaivent ilz bien sans y tou¬
cher subtilement besongner et	cher subtilement besongner et
marchander.	marchander.
Puis on a ueu ces papelars/	Puis on a veu ces papelars/
ces fines bestes freres caffars/ en	ces fines bestes freres caffars/ en
leur chemin baissant les testes/	leur chemin baissant les testes/
porteurs de grĩguenauldes/ mar	porteurs de gringuenauldes/ mar¬
chandãs de leurs bõnes oeuures	chandans de leurs bonnes oeuvres
⁊ merites/ cõme silz en auoyent a	et merites/ comme s'ilz en avoyent a
reuendre. Et publicquement ont	revendre. Et publicquement ont
dõne entendre q̃ les amys ⁊ biẽs¬	donne entendre que les amys et biens¬
faicteurs de leur ordre poͬ les me¬	faicteurs de leur ordre pour les me¬
rites de ces beaulx peres/ ont du	rites de ces beaulx peres/ ont du
tout paradis gaigne/ estaignãs	tout paradis gaigne/ estaignans
la foy/ mettãs en obscurte le tres¬	la foy/ mettans en obscurte le tres
sainct nom de Iesuchrist/ ⁊ blas¬	sainct nom de Jesuchrist/ et blas¬
phemãs apertemẽt la grace ⁊ mi¬	phemans apertement la grace et mi¬
sericorde du seigñr dieu/ laquelle	sericorde du seigneur dieu/ laquelle
ne se cõqueste par oeuure ou meri	ne se conqueste par oeuvre ou meri¬
te/ aultremẽt ce ne seroit pas gra	te/ aultrement ce ne seroit pas gra
ce. Et toutesfoys par telles men¬	ce. Et toutesfoys par telles men¬
songes ⁊ exquises fictiõs se font	songes et exquises fictions se font
nourrir ces arrogans superci¬	nourrir ces arrogans superci¬
lieux/ ces gros truans ⁊ misera¬	lieux/ ces gros truans et misera¬
bles uẽtres/ au simple populaire.	bles ventres/ au simple populaire.
Miserables puis ie bien dire/	Miserables puis je bien dire/
car sur la terre iamais ny eut gẽs	car sur la terre jamais n'y eut gens
en toutes sortes plus malheu¬	en toutes sortes plus malheu¬
reux. Ce q̃ ie dis est uerite/ ainsi	reux. Ce que je dis est verite/ ainsi
que en bref tẽps (si quelcun ne me	que en bref temps (si quelcun ne me
preuient) iay bien espoir en ung	previent) j'ay bien espoir en ung
particulier liure declarer/ si aper¬	particulier livre declarer/ si aper¬
temẽt que ung chascun le cõgnoi	tement que ung chascun le congnoi¬
stra: non pas pour desir ou affe¬	stra: non pas pour desir ou affe¬
ction de mesdire: mais affin q̃ de	ction de mesdire: mais affin que de
telz faulx prophetes qͥ au dehors	telz faulx prophetes qui au dehors
semblẽt estre simples brebis ⁊ au	semblent estre simples brebis et au
dedens sont loupz rauissans/ les	dedens sont loupz ravissans/ les
brebis de Iesuchrist se puissent	brebis de Jesuchrist se puissent
garder. Et aussi q̃ les ueritables	garder. Et aussi que les veritables
brebis qui sõt parmy eulx (car cer	brebis qui sont parmy eulx (car cer¬
tes il en ya) auec layde du grand	tes il en y a) avec l'ayde du grand
pasteur sen puissent deliurer.	pasteur s'en puissent delivrer.
Et ne fault point en cecy q̃ on	Et ne fault point en cecy que on
se arreste au grand nombre/ a la	se arreste au grand nombre/ a la
multitude/ a leurs richesses et	multitude/ a leurs richesses et
puissances/ car trop mieulx uault	puissances/ car trop mieulx vault
oyr le seul Michee q̃ les quattre	oyr le seul Michee que les quattre
cẽs prophetes. Le seul Helie que	cens prophetes. Le seul Helie que
tous les sacrificateurs de Baal.	tous les sacrificateurs de Baal.
Le bon ⁊ simple Symeon ⁊ lan¬	Le bon et simple Symeon et l'an¬
ciẽne uefue Anne/ q̃ tous les pha	cienne vefve Anne/ que tous les pha¬
risiens/ sacrificateurs/ scribes et	risiens/ sacrificateurs/ scribes et
docteurs/ qui de la maisõ de dieu	docteurs/ qui de la maison de dieu
auoyent faict une spelunce de	avoyent faict une spelunce de
meurtriers. Desquelz nostre sei¬	meurtriers. Desquelz nostre sei¬
gneur doint bien tost cõgnoistre	gneur doint bien tost congnoistre
les successeurs/ a tous princes ⁊	les successeurs/ a tous princes et
seigneurs/ gẽs de scauoir ⁊ dau¬	seigneurs/ gens de scavoir et d'au¬
ctorite/ affin de bien y remedier ⁊	ctorite/ affin de bien y remedier et
pourueoir/ que la uengeance de	pourveoir/ que la vengeance de
dieu ne tombe sur le pouure peu¬	dieu ne tombe sur le pouvre peu¬
ple ⁊ toute la terre.	ple et toute la terre.
Apres dõcques auoir aucu¬	Apres doncques avoir aucu¬
nement parle de ces fins mar¬	nement parle de ces fins mar¬
chãs/ ie me deporte pour mainte¬	chans/ je me deporte pour mainte¬
nant de parler dũg grand troup¬	nant de parler d'ung grand troup¬
peau de marchandes/ autant ou	peau de marchandes/ autant ou
plus fines que les marchãs/ les¬	plus fines que les marchans/ les¬
quelles se sont nõmees moynes¬	quelles se sont nommees moynes¬
ses/ nõnains/ recluses/ beguines/	ses/ nonnains/ recluses/ beguines/
religieuses/ chanoinesses/ ⁊ telle	religieuses/ chanoinesses/ et telle
sorte de uermine/ reseruant ceste	sorte de vermine/ reservant ceste
matiere/ certes qui nest pas mai¬	matiere/ certes qui n'est pas mai¬
gre/ pour q̃lque aultre saison.	gre/ pour quelque aultre saison.
Pour le present si iay mal (ou	Pour le present si j'ay mal (ou
peu) dict/ ie remetz le tout au iu¬	peu) dict/ je remetz le tout au ju¬
gement des plus sages/ fideles	gement des plus sages/ fideles
amateurs de uerite/ ausquelz hũ¬	amateurs de verite/ ausquelz hum¬
blement ie supplie/ accroistre/ am	blement je supplie/ accroistre/ am¬
plier/ ⁊ dilater ce q̃ tãt briefuemẽt	plier/ et dilater ce que tant briefvement
iay uoulu passer/ craignãt aux le	j'ay voulu passer/ craignant aux le¬
cteurs dõner ennuy/ par mon ru¬	cteurs donner ennuy/ par mon ru¬
sticque langaige.	sticque langaige.
Il me suffist auoir aucune¬	Il me suffist avoir aucune¬
ment mõstre le mal qui tãt nous	ment monstre le mal qui tant nous
blesse/ pour seulemẽt dõner occa¬	blesse/ pour seulement donner occa¬
siõ a gẽs de bon desir/ de cy apres	sion a gens de bon desir/ de cy apres
ung peu plus y aduiser. Esperãt	ung peu plus y adviser. Esperant
finablement par la bonte du pe¬	finablement par la bonte du pe¬
re de misericorde/ quelque bonne	re de misericorde/ quelque bonne
deliurãce/ leq̃l par sa grace nous	delivrance/ lequel par sa grace nous
uueille tous deliurer des tene¬	vueille tous delivrer des tene¬
bres derreur/ de faulsete/ de idola	bres d'erreur/ de faulsete/ de idola¬
trie ⁊ infidelite/ en laquelle som¬	trie et infidelite/ en laquelle som¬
mes miserablement tõbez/ pour¬	mes miserablement tombez/ pour¬
tant que nous auons delaisse sa	tant que nous avons delaisse sa
pure et saincte parolle/ suyuans	pure et saincte parolle/ suyvans
noz opinions ⁊ folles fantasies.	noz opinions et folles fantasies.
Car Sathan le tentateur enne¬	Car Sathan le tentateur enne¬
my de nostre salut par cautelle se	my de nostre salut par cautelle se
transfigurant en ange de lumie¬	transfigurant en ange de lumie¬
re soubz umbre ⁊ couleur de ueri¬	re soubz umbre et couleur de veri¬
te/ tousiours contreuient a la uo¬	te/ tousjours contrevient a la vo¬
lũte de dieu. Ainsi que entre aul¬	lunte de dieu. Ainsi que entre aul¬
tres choses il appert du corps de	tres choses il appert du corps de
Moyse/ lequel fut ensepuely de	Moyse/ lequel fut ensepvely de
dieu/ ⁊ iusques au iour presẽt ia¬	dieu/ et jusques au jour present ja¬
mais homme ne trouua son se¬	mais homme ne trouva son se¬
pulchre/ non obstant que le dia¬	pulchre/ non obstant que le dia¬
ble se soit efforce de le reueler et	ble se soit efforce de le reveler et
monstrer: mais lange de dieu luy	monstrer: mais l'ange de dieu luy
resista inuocquant contre luy la	resista invocquant contre luy la
puissance du seigneur/ car certes	puissance du seigneur/ car certes
ce faulx serpent uouloit abuser	ce faulx serpent vouloit abuser
du corps/ des os/ et reliques du	du corps/ des os/ et reliques du
sainct prophete/ tachant la esle¬	sainct prophete/ tachant la esle¬
uer quelque lieu de deuotiõ/ quel¬	ver quelque lieu de devotion/ quel¬
que beau pelerinage/ ⁊ une plai¬	que beau pelerinage/ et une plai¬
sante et nouuelle maniere de ser¬	sante et nouvelle maniere de ser¬
uir a dieu/ aultre que celle quil a	vir a dieu/ aultre que celle qu'il a
commande/ laquelle chose les	commande/ laquelle chose les
prophetes par apres ne eussent	prophetes par apres ne eussent
peu condemner ⁊ reprendre sans	peu condemner et reprendre sans
estre accusez manifestemẽt dinfi	estre accusez manifestement d'infi¬
delite ⁊ de malice/ attendu la san	delite et de malice/ attendu la san¬
ctite ⁊ grande excellence diceluy/	ctite et grande excellence d'iceluy/
par lequel dieu auoit faict oeu¬	par lequel dieu avoit faict oeu¬
ures si admirables: car les hom¬	vres si admirables: car les hom¬
mes folz/ sans iugement/ regar¬	mes folz/ sans jugement/ regar¬
dent les oeuures des sainctz tant	dent les oeuvres des sainctz tant
seulement ⁊ oublient celuy qui	seulement et oublient celuy qui
par eulx faict telles oeuures.	par eulx faict telles oeuvres.
Certes soubz telle apparence et	Certes soubz telle apparence et
couleur de bien/ le diable eut en ce	couleur de bien/ le diable eut en ce
lieu la grãdemẽt triumphe/ ainsi	lieu la grandement triumphe/ ainsi
que despuis il a faict/ ⁊ de iour en	que despuis il a faict/ et de jour en
tour tache faire en plusieurs	tour tache faire en plusieurs
lieux. Tesmoing sainct Re¬	lieux. Tesmoing sainct Re¬
gnault a Paris. Le dieu des Ia¬	gnault a Paris. Le dieu des Ja¬
copins a Berne/ ⁊ aultres ĩfinitz	copins a Berne/ et aultres infinitz
abus. Las que dhorreur il est sur	abus. Las que d'horreur il est sur¬
uenu en luniuersel monde/ par	venu en l'universel monde/ par
ce moyen/ les marchans ont bien	ce moyen/ les marchans ont bien
gratte/ ont bien pille/ ont bien	gratte/ ont bien pille/ ont bien
amasse par ce pertuys/ mais si ie	amasse par ce pertuys/ mais si je
uouloys plus amplement ouurir	vouloys plus amplement ouvrir
⁊ dilater ce qui est soubz ceste um	et dilater ce qui est soubz ceste um¬
bre cache il fauldroit faire tout a	bre cache il fauldroit faire tout a
part ung bien grand liure. Par¬	part ung bien grand livre. Par¬
quoy ce propos pour une aultre	quoy ce propos pour une aultre¬
foys ie differe. Attendant layde	foys je differe. Attendant l'ayde
du seigneur lequel a tousiours	du seigneur lequel a tousjours
soit loue/ exalte/ ⁊ magnifie par	soit loue/ exalte/ et magnifie par
son seul filz bien ayme nostre sei¬	son seul filz bien ayme nostre sei¬
gneur Iesuchrist/ qui de son sang	gneur Jesuchrist/ qui de son sang
noꝰ a purgez. Iceluy soit beneist	nous a purgez. Iceluy soit beneist
es siecles des siecles. Amen.	es siecles des siecles. Amen.
¶ Imprime a Corinthe/ le	¶ Imprime a Corinthe/ le
.xxii. Daoust/ Lan	.xxii. D'aoust/ L'an
Mil cinq cẽs	Mil cinq cens
.xxxiii.	.xxxiii.
Non omnibus datum	Non omnibus datum
est adire Co¬	est adire Co¬
rinthum	rinthum
