¶ Declaration de la
Messe/ Le fruict d'icelle/ La
cause/ et le moyen/ pour¬
quoy et comment on la
doibt main¬
tenir.
Jesus dit. Jehan.vi.
Je suis le pain de vie. Qui vient
a moy/ il n'aura point faim: et
qui croit en moy/ il n'aura ja¬
mais soif.
Cephas Geranius aux lecteurs. S.
¶ Apres avoir considere le grand et horrible blaspheme
estre a present commis contre la saincte institution de la cene
de Jesus Christ/ au lieu de laquelle nous est proposee
chose feincte et controuvee au grand deshonneur de Je¬
sus Christ et de son eglise/ avons obtenu ce present livre
de son autheur/ affin de povoir subvenir a la sim¬
plicite et ignorance d'aucuns: et rebouter l'abuz et teme¬
raire assertion des autres. Mais pour autant que ledict
traicte est submis au jugement de tous/ entre lesquelz
grande variete y a: nous prions tous amateurs de ve¬
rite/ de ne donner sentence a la vollee/ comme voulant
estimer du tiltre ou d'une portion le totage du livre/
mais premierement le tout lire/ entendre et examiner/ et
ce par la saincte escripture/ par laquelle toute chose se
doibt rigler/ estimer/ et peser: puis en juger. Autre¬
ment comme dit le Jurisconsulte au traicte de legibus
C'est chose incivile/ sans avoir veu toute la loy/ de
juger ou respondre par une partie d'icelle. Aussi sainct
Hilaire au livre de la trinite supplie/ qu'il ne soit
point condamne/ devant que on aye leu ce qu'il avoit escript.
Au surplus ne fault avoir esgart aux fauteurs de
l'erreur qui cy est convaincu. Car comme dit le can.
Suspecti.iii.q.u. Les ennemys et parties adverses
ne doyvent point estre juges. Au moyen dequoy ju¬
gez vous mesmes juste jugement/ et comme devant
Dieu/ estimans que iceluy est verite: selon laquelle
tous serons jugez/ par Jesus Christ aux grandz
et derniers estatz.
Preface de L'autheur.
N¬
Ous avons la parolle
des prophetes ferme/ a la¬
quelle vous faictes bien
de regarder/ comme a la
chandelle luysante en lieu obscur/
jusques a ce que le jour commence a luyre/
et que l'estoille du jour se lieve en voz
coeurs. Et entendez ce premierement/
que l'escripture saincte n'est point con¬
gneue par nostre propre exposition.
Car prophetie n'a point este baillee
en aucun temps par volunte humaine:
mais les sainctz hommes de Dieu
inspirez du sainct esperit l'ont dicte.
Et pourtant (comme dit sainct Paul)
toute escripture divinement inspiree
est utile a endoctriner/ a reprendre/ a
corriger/ a enseigner en justice: affin
que l'homme de dieu soit entier/ instruict
a toute bonne oeuvre. Par lesquelz
tant evidentz passages nous est ap¬
pertement monstre que la reigle de notre
foy/ est la seule et saincte parolle de
dieu/ selon laquelle seulement nous
Preface
debvons tous croire et tenir/ en tout
cela qui concerne dieu et nostre salut.
A laquelle chose par grande fidelite
nous exhorte le sainct apostre de Je¬
sus christ/ disant en ceste maniere:
Procedons d'une mesme reigle a ce a
quoy nous sommes parvenus: af¬
fin que nous soyons tous ung.
Or est il certain que en suyvant
les opinions et fantasies des hommes
(lesquelles entre elles mesme sont tant
differentes/ tant variables et con¬
traires les unes aux aultres) que ja¬
mais ne pourrons estre d'ung accord:
mais nous est besoing prendre une
seule escripture pour nostre clarte et
lumiere/ pour notre direction et adresse:
laquelle seule soit nostre parfaicte et
entiere reigle/ qui ne peult ny ne doibt
estre aultre que la seule parolle de
dieu, pourtant que en cela qui concerne
choses divines tout homme est men¬
teur/ et le seul dieu veritable. Par¬
quoy tres bien conclud iceluy sainct
de L'autheur.
apostre/ que quiconques suyvront ceste
reigle/ paix sera sur eulx et miseri¬
corde. Sur eulx dit il, et non sur au¬
tres: car il n'y a que une seule voye
de salut. Il est donc tres evident que
la saincte escripture/ est la seule pierre
et seul fondement de nostre foy: par
tel moyen que ne debvons croyre ne
tenir chose qui soit touchant les cho¬
ses divines: sinon ainsi qu'il est con¬
tenu aux sainctes escriptures/ sans
rien y changer/ accroistre ou dimi¬
nuer. Autrement ce ne seroit plus
foy: mais folle opinion/ ymagina¬
tion/ songe/ erreur/ deception et resverie.
Parquoy n'est licite a aucune creatu¬
re de entreprendre/ adjouster/ inven¬
ter/ changer/ ou diminuer chose quel¬
conque a icelle tres saincte et immacu¬
lee parolle: mais en tout et par tout
on la doibt prendre et laisser en sa
droicte purete et claire simplicite: sans
la tirer (selon sa fantasie) a autre sens
que le sainct esperit ne la revelee. Et ce
Preface
sur peine de malediction eternelle/
voyre et feust ung ange du ciel.
Et ne fault contre cecy alleguer
temps ne coustume au contraire/ com¬
bien longue quelle soit ou puisse estre:
pourtant que le seigneur dieu est im¬
muable. Parquoy le droict divin ne
poeut jamais estre abrogue/ ne par
longueur ou antiquite de temps/ ne
mue ou change par traditions ou consti¬
tutions d'hommes. Car la parolle de
dieu demeure eternellement stable/
permanente et veritable/ et nulle puis¬
sance ne peult au contraire. Et si par
quelque temps on a vescu/ dit/ presche/
escript/ diffinit/ creu et enseigne au¬
trement que icelle saincte parolle ne
porte ou contient/ cela n'est chose digne
de allegation. Car le temps combien
long qu'il soit n'est rien estime ou re¬
pute en la presence de dieu/ ainsi que il
est escript: Mille ans en la presence de
dieu estre come ung jour passe/ c'est a
dire comme rien, ou bien peu de chose.
de L'autheur.
Davantaige/ dieu a ordonne temps
oportun/ jouxte son bon plaisir/ au¬
quel il a determine reveler et mani¬
fester sa verite/ lequel temps ne poeut
estre avance ne retarde. Car le propos
de dieu est immuable/ ce que nous est
appertement monstre et declaire en la
temporelle et saincte nativite de son
filz/ lequel n'est point incontinent ve¬
nu apres la transgression de Adam:
mais a longuement attendu/ et par
l'espace de plus de troys mille ans a
delaisse le monde en ydololatrie. Ce
non obstant/ quand la plenitude du
temps ordonne de dieu a este accomplye/
alors il a envoye son filz faict d'une
femme/ faict soubz la loy: affin qu'il ra¬
chetast ceulx qui estoient soubz la loy.
Or apres nous avoir faict ceste
grande misericorde/ ne seroit ce pas
gros orgueil et malheureuse ingra¬
titude/ au lieu de luy rendre graces et
mercys pour une tant benigne et cha¬
ritable dilection (par laquelle il a donne
Preface
son seul filz) de dire: Pourquoy a
il tant attendu de venir/ que n'est il
venu plus tost?
J'ay subjoinct cecy/ pour toucher
et abbatre l'ingratitude et arrogance
de plusieurs paovres aveugles. Les¬
quelz au temps present (auquel il a
pleu a dieu par son infinie bonte/ soy
manifester par sa saincte parolle et
evangile de salut: lequel en aucun temps
par la permission de dieu a este despri¬
se/ contemne/ mis soubz le pied/ corrom¬
pu et oublie)  disent ces parolles de
blaspheme ou aultres semblables. Et
pourquoy a il tant attendu? pourquoy
ne a il revele cecy plus tost? noz pre¬
decesseurs n'ont il pas bien vescu? Il
nous suffist de vivre ainsi comme
eulx/ tant de grandz clercz et sages
gentz suyvantz les conciles et determi¬
nations des universitez les ceremo¬
nies et ordonnances du pape/ pour¬
roient ilz bien faillir? Qui sont pa¬
rolles de gens ignorans ou mocqueurs/
de L'autheur.
de coeurs endurcis et obstinez/ par
lesquelles parolles leur ignorance
tant clairement se demonstre/ que il est
tout notoire que aux choses de dieu
rien ilz n'entendent/ mais par infide¬
lite comme mys en sens reprouve/ sans
crainte ne reverence proferent horri¬
bles blasphemes/ qui est ung signe
de l'ire et fureur de dieu/ demonstrant
de telles gens inevitable ruine et espo¬
ventable damnation. Item toutes tel¬
les parolles et allegations/ sont inu¬
tiles et vaines/ sans aucune effica¬
ce/ car les turcz et sarrazins en di¬
roient bien autant de leur loy.
Il nous fault donc humblement
prendre et recevoir le don et grace de
dieu/ au temps que son bon plaisir est
le nous donner/ sans disputer, pour¬
quoy il a attendu jusques a ce temps/
sans alleguer multitude ou plura¬
lite de personnages/ ne ainsi parler
de la vie ou fin de ceulx qui par cy
devant ont vescu. Car dieu est puis¬
Preface
sant de disposer de ses creatures a sa
volunte: et nul ne luy poeut dire:
pourquoy fays tu ainsi. Davantage il
vaut trop mieulx suyvir le seul Mi¬
chee ayant l'esperit de dieu/ que toute la
compaignie des sacrificateurs et prophe¬
tes de Baal/ ayans l'esperit d'erreur.
Toutesfoys je croy fermement que
si au temps passe la verite evangelicque
eust este ainsi revelee comme elle est de
present/ que plusieurs de noz predecesseurs
eussent bien mieulx faict leur debvoir
de humblement et fidelement la recevoir
que maintenant on ne faict/ tant est le
monde perverty et corrompu par la do¬
ctrine des homes/ qui est ung levain
de pharisiens que Jesus christ nous
admonneste eviter et fuyr.
Neantmoins si ne fault il pas pour
la durete et malice d'aucuns adversai¬
res et ennemys de verite, laisser a de¬
clarer et manifester autant que il sera
possible/ la pure et veritable parolle
de dieu/ a laquelle sans nulle doubte
de L'autheur.
croyront tous ceulx qui sont ordon¬
nez a vie eternelle/ et nulz aultres.
Le tout a l'honneur/ gloire/ et louenge
de dieu/ a laquelle chose come verita¬
bles et obeissans enfans d'iceluy deb¬
vons tacher/ sans rien espargner ou
aucunement dissimuler.
Cecy est pour ung advertissement
que en ceste presente matiere/ il convient
soy arrester du tout a la saincte pa¬
rolle de dieu/ comme a celle par la¬
quelle toute creature sera jugee/ tou¬
te chose doibt estre examinee et prou¬
vee/ et nul ne poeut au contraire.
Or donc pour toucher le propos
duquel a present est question: Il est besoing
par sainctes escriptures monstrer et
appertement declarer/ conment la mes¬
se ordonnee du pape/ des evesques/ et au
tres personnages/ qui en gros orgueil
contre droict et raison se sont nommez
d'eglise/ est droictement contre verite/ et
appertement contre la saincte parolle
de dieu. Parquoy est chose abomina¬
Preface
ble/ qui ne doibt estre permise ou en¬
duree: pourtant que par icelle le seigneur
Dieu est grandement offense/ et la
plus part du monde/ malheureuse¬
ment seduict et trompe. Laquelle messe
soubz umbre et couverture de saincte¬
te/ pour plus ayseement abuser et de¬
cevoir la terre/ a este introduicte et
ainsi cauteleusement composee/ non
par saincte escripture. En laquelle on
ne scauroit seulement trouver le nom
de messe: mais par plusieurs papes/
evesques et autres semblables/ a este
controuvee et mise au lieu/ de la sain¬
cte cene de Jesus christ/ de la saincte
table du precieux et sainct pain de
action de graces. Lequel debvoit estre
prins de la congregation des fideles
chrestiens/ en memoire et recordation
de la mort et passion de Jesuschrist/
en souvenance aussi de la charite et di¬
lection/ dont il nous a tant aymez que
il a mys sa vie pour nous. Pareille¬
ment en signification de la charite et
de L'autheur.
amour fraternelle/ dont nous debvons
aymer les ungz les aultres/ comme
membres du corps de Jesus Christ.
Au lieu de laquelle tant salutaire
et consolable instruction/ en pompeuse
ceremonie/ ilz ont pour leur plaisir
faict adorer ung peu de pain comme
se il fust le vray dieu/ en quoy toute
ydolatrie/ toute iniquite/ et impiete
s'est eslevee. Et ce ont ilz faict pour
mieulx authoriser leur regne et sei¬
gneurie/ pour mieulx exercer leur
tyrannie/ pour plus ayseement mar¬
chander de noz ames/ et devorer la
substance du peuple/ et finablement
pour eulx mesmes se faire adorer.
Car come gentz effrontez/ sans honte
ne vergongne/ ayans front de pail¬
larde/ ilz ont ose dire et publier qu'ilz
sont plus dignes que les anges/ mes¬
me que la vierge Marie: pourtant
que si ung de eulx (jasoit qu'il soit in¬
fect paillard remply de punaisye) te¬
noit ung morceau de pain il est en
Preface
sa puissance (se il veult) de incontinent
et sans dilation a sa seule parolle/ faire
illec venir et descendre le filz de dieu
en corps et en ame tout vivant/ aussi
grand et entier comme il pendit en la
croix/ le porter ca et la/ le garder en
ung coffre ou armaire/ le manger et
avaller quand il luy plaira: bref/ en
faire du tout ce qu'il vouldra/ qui est
chose horrible de penser. Et se on
leur demande dont ilz ont et leur vient
ceste merveilleuse puissance/ plus que
aux autres qui ne sont point desguisez
oingtz/ rasez/ ou tonduz. Ilz respon¬
dent mieulx qui ne pensent. Car ilz
dient que c'est a cause du caractere: c'est
a dire du signe et merque dont ilz sont
signez. Mais s'ilz avoient bien pense
a ce qu'ilz diset/ certes de honte et crainte
ilz se tayroient. Car il est escript que
nul ne pourra marchander/ vendre/
ny achepter/ se il n'a la merque de la
beste.
Toutesfoys affin que nostre cas
de L'autheur.
soit bien fonde/ clairement entendu et
prouve/ il est necessaire toucher/ de¬
clarer/ et monstrer en particulier au¬
cuns poinctz d'abomination qui sont
trouvez en ceste Messe. Car de tout
monstrer il est quasi impossible/ et
croy qu'il n'est homme qui le sceust faire/
ou si a aucun estoit donne de le po¬
voir faire/ si fauldroit il ung tres
grand livre/ tant y a de malediction
enclose/ et detestable perdition/ non
obstant que a plusieurs elle semble
precieuse et belle: mais comme il est
escript en sainct Luc. Ce qui est hault
aux hommes/ est abomination devant
dieu. Et sainct Paul ose bien dire que
l'ange de Satan se transfigure en an¬
ge de lumiere: ce que en c'est endroit
est fortement accomply/ quand soubz
l'ombre de sainctete/ soubz apparence
de verite/ tant de mensonge et faulsete
en hypocrisie est trouvee. Et qui pis
est/ ce mal est tant espandu/ ce chancre
est tant seme par tout le corps de la
Du sacrifice
chrestiente/ ceste malheureuse herbe
a jecte racines si avant/ que aux hommes
il est impossible y remedier: mais ce
qui est impossible aux hommes/ est fa¬
cile au seigneur dieu. Pourtant re¬
tournons a luy/ et de coeur humilie le
supplions qu'il luy plaise nous regar¬
der en sa misericorde/ nous donner sa
benediction/ nous ouvrir les yeulx
tellement que puissions appertement
congnoistre la verite. Amen.
¶ Premiere declaration du sacrifice
quotidien/ que les sacrificateurs don¬
nent entendre en leur messe estre faict/
pour le salut du peuple.
L¬
Es sacrificateurs donc com¬
me non contens du volun¬
taire et sainct sacrifice/ par
lequel Jesus Christ qui est le vray
aigneau tres sainct/ innocent/ et sans
macule/ lequel seul oste les pechez du
monde/ se est offert pour nous a dieu
son pere/ a donne son ame/ et espandu
de la messe.
son sang pour nostre redemption/
mettant fin et consummation a tout
sacrifice exterieur et visible, comme re¬
putans cela insuffisant se mettans
en la place de Jesuchrist/ ilz ont de
la messe/ ou en leur messe faict et in¬
vente ung sacrifice visible/ ainsi qu'ilz
ont dit utile et prouffitable pour la re¬
demption tant des vivans que des
trespassez, qui est appertement contre
la saincte escripture/ et ung oultra¬
geux contennement/ et droict renonce¬
ment de la mort et passion de Jesus
Christ. Ce que en bref il est facile de
monstrer.
Au septiesme chapitre de l'epistre
aux Hebrieux/ en parlant de Jesus
Christ/ entre autres choses il est ainsi
escript: Il estoit convenable que nous
eussions ung evesque sainct/ innocent/
sans macule/ separe des pecheurs/ et
plus hault que les cieulx/ lequel n'a
point necessite (comment les prebstres)
offrir tous les jours sacrifices: pre¬
Du sacrifice
mierement pour ses pechez/ puis apres
pour ceulx du peuple. Car il a faict
ce/ en se offrant une foys. Notamment
il dit/ en se offrant une foys: car ja¬
mais telle oblation ne fut ny ne sera
reiteree: mais comme plainement suf¬
fisante et entiere/ elle a a jamais du
tout suffy pour une foys.
Au .ix. chapitre d'icelle mesme epi¬
stre/ il est ainsi dict: Christ evesque des
biens advenir/ est venu en presence/
par ung plus grand et plus parfaict
tabernacle/ non point faict de la main/
c'est a dire/ non point de ceste creation/
et non point par sang de boucz ou de
veaulx: mais par son propre sang est
entre une foys es sanctuaires/ et a
trouve redemption eternelle.
Voicy ou de rechief il dict/ que par
se estre presente une foys/ redemption
eternelle est faicte et accomplie. Par¬
quoy il est bien evident que pour nostre
redemption/ ne avons point besoingz de
ces paovres sacrificateurs offrans et
de la messe.
sacrifians pour nous journellement/
comme s'ilz estoient noz redempteurs: si
nous ne voulons renoncer a l'obla¬
tion de Jesus christ/ ou reputer icel¬
le non suffisante/ ce qui est cler et ma¬
nifeste pour le texte d'iceluy mesme cha¬
pitre/ ou par apres il est ainsi dict:
Jesus n'est point entre aux sanctuai¬
res faictz des mains/ figures des
vrays: mais au ciel mesme/ affin que
maintenant il apparoisse pour nous
devant la face de son pere/ et non point
affin que il se offre souventesfoys/ au¬
trement (dit il par apres) il luy eust
fallu souffrir souventesfoys depuis
le commencement du monde. Mais main¬
tenant en la consummation des siecles/
il est apparu une foys par son sacri¬
fice pour la destruction de peche. Et
ainsi qu'il est ordonne aux hommes de
mourir une foys/ et apres ce/ le juge¬
ment/ ainsi aussi Christ a este offert
une foys pour abolir les pechez de
plusieurs.
Du sacrifice
Voicy certes ung texte fort ex¬
pres/ ou il dict tres clairement/ que Je¬
sus christ ne se offre point souventes¬
foys/ aultrement mourir luy faul¬
droit souventesfoys. Car Jesus Christ
mourir/ et estre offert a son pere/ c'est
tout ung. Or ne mourra il jamais.
Parquoy jamais ne sera sacrifie/ et
jamais en sacrifice ne se offrira.
Donc il s'ensuit bien que les hommes ne
le poeuvent point offrir et sacrifier.
Car se luy mesme ne se offre/ comment
le pourroit on offrir?
Et ne fault point dire que le sa¬
crifice que maintenant on faict/ soit
la memoire de ce premier sacrifice.
Car memoire de sacrifice n'est point
sacrifice. Parquoy s'ensuyt davanta¬
ge que tous noz sacrificateurs qui font
entendre au peuple/ que il presentent et
font sacrifice pour les vifz et pour les
mors/ voyre et encore pour estre plus
galans/ seulement pour ceulx qu'il
leur plaist/ choisir et nommer, trop plus que
de la messe.
manifestement appert qu'ilz sont sedu¬
cteurs/ trompeurs/ et menteurs. Car
pour certain depuis la mort de Je¬
sus christ/ tout sacrifice visible a ces¬
se/ et l'estat des sacrificateurs est ex¬
pire. Parquoy en vain ilz sont ton¬
dus et desguisez: sinon affin que on con¬
gnoisse que ilz sont folz insensez et
malheureux escervelez.
Mais pour plus ample probation
il fault considerer le dixiesme chapi¬
tre d'icelle mesme epistre: la ou quasi
par tout/ il est faict mention du sainct
sacrifice de Jesus christ/ lequel a mis
fin a tous sacrifices/ sans que jamais
sacrifice visible soit demoure. Et en¬
tre autres choses il est ainsi dict en
la personne de Jesus christ: Voicy je
viens/ affin sire dieu que je face ta vo¬
lunte. Puis s'ensuit: Par laquelle vo¬
lunte nous sommes sanctifiez par l'o¬
blation une foys faicte du corps de
Jesus christ: Puis apres il dict: Car
par une oblation il a parfaict eter¬
Du sacrifice
nellement les sanctifiez. Et aussi le
Sainct esperit le testifie. Car apres il dit:
Je n'auray plus souvenance de leurs
pechez/ et de leurs iniquites. Et la
ou est remission d'icelles il n'y a plus
d'oblation pour le peche.
Et affin que excuse de ignorance ne
soit en nous/ considerons que ces paovres
sacrificateurs par cy devant ont dict:
que bien vray est Jesus christ avoit
donne son corps en sacrifice/ principa¬
lement pour le peche de Adam (et ainsi
que ilz parlent) pour le peche originel:
mais non pas du tout pour les pe¬
chez que actuellement nous commettons
de jour en jour/ qui n'est autre chose/
sinon dire et blasphemer que nostre sei¬
gneur Jesus christ n'a point faict et
trouve entiere et parfaicte redemption.
Et pourtant ainsi que ilz disent (comme
s'ilz estoient adjoinctz avec Jesus christ
pour luy ayder a faire nostre redem¬
ption/ et que ilz fussent noz redempteurs)
ilz offrent a dieu en leur messe sacrifi¬
de la messe.
ce pour la remission de noz pechez: qui
est une merveilleuse audace/ et trop
malheureuse arrogance. Pour laquelle
assommer et abbatre/ au mesme cha¬
pitre/ incontinent apres il est dit en
ceste maniere: Si nous pechons volun¬
tairement apres que avons receu congnois¬
sance de verite/ il ne nous est plus
laisse sacrifice pour les pechez.
Lesquelles parolles sont si claires
si vives et puissantes/ que on ne se pour¬
roit assez esmerveiller/ comment le mon¬
de a este si abuse/ si aveugle et deceu/
de souffrir que on ayt encore voulu
sacrifier et presenter aucun sacrifice
visible et exterieur au Seigneur dieu
pour noz pechez: attendu que si constam¬
ment/ si puissamment/ tant de foys et
si souvent/ iceluy sainct apostre affer¬
me et dict/ que il n'y a plus aucun sa¬
crifice ne jamais n'aura. Car apres
Jesus christ ne fault attendre aucun
autre sacrificateur. Mais il a fallu
et ainsi dieu a permis que Sathan par
Du sacrifice
luy et ses ministres ayt seduict le mon¬
de peu exceptez. Car il avoit este pre¬
dict et prophetise que tout debvoit estre
ainsi perdu et gaste. Et tout pour fi¬
nablement manifester la puissance/
gloire et magnificence du souverain
seigneur. Lequel par le glaive de sa
parolle/ par l'esperit de sa bouche/
ruinera et abatra le regne de ses en¬
nemys: c'est assavoir de l'antechrist/ du
monde/ d'enfer/ et de sathan.
Las ne a ce pas este grosse misere
a ce malheureux monde/ de avoir tant
mesprise ces passages prealleguez?
de les avoir ainsi contemnez et froide¬
ment passez/ sans aultrement y avoir
avise? sans jamais avoir voulu con¬
siderer que il y a grande difference entre
sacrifice et testament? Car quand nous
offrons sacrifice a dieu/ nous luy don¬
nons et presentons. Parquoy il est
bien evident que quand nous prenons
recevons de luy aucune chose/ que ce
n'est point sacrifice: mais liberalle do¬
de la messe.
nation et pure misericorde.
Et qui poeut estre donc si aveu¬
gle qui ne voit icy clairement que par
donation testamentaire confermee
par la mort du testateur/ par grand
amour et charite il s'est du tout donne
a nous? Sainct Luc le touche au vif/
quand il escript en ceste maniere: Ce
calice est le nouveau testament en
mon sang/ qui sera espandu pour vous.
A ceste chose on a bien mal pense/
quand par oubliance (affin que ne dye
oultrecuidance) une telle donation on
a voulu changer en sacrifice.
Si nous voulons sacrifier faisons
ce que dit sainct Paul/ et croyons a son
divin conseil ou il dit: Je vous prie
donc mes freres/ par la misericorde
de dieu que vous offrez voz corps
en sacrifice vivant/ sainct/ plaisant a
dieu etc. A tel sacrifice nous sommes
tous ordonnez de dieu/ prebstres et
roys/ sans estre tonduz/ rasez/ cere¬
monieux/ ou desguisez: Non point
Du sacrifice
pour de rechief luy offrir son filz. Car
pour luy offrir une telle offrande/
sommes trop indignes/ trop salles/ et
et infectz. Parquoy luy mesme s'est
offert pour nous a son pere une seule
foys/ laquelle oblation pour tous temps
est tres suffisante et parfaicte: aultre¬
ment il la fauldroit reiterer/ pourtant
quelle seroit imparfaicte/ ou certes en con¬
viendroit cercher une autre/ ce que
par efficax argument de l'escripture
je monstre ainsi.
En l'epistre aux Hebrieux par plu¬
sieurs argumens il est conclud/ que pour
la mort du grand Evesque/ en falloit
ordonner ung autre. Et par la mort
de cestuy cy/ encore ung autre/ et ainsi
consequamment: jusques a ce qu'il en soit ve¬
nu ung totallement immortel/ qui est
nostre seul mediateur Jesus christ:
lequel tousjours assiste pour nous en la
presence de dieu. Semblablement pour
l'imperfection des sacrifices de l'ancienne
loy/ falloit tous les jours recommencer/
de la messe.
jusques a ce qu'il en ayt este offert ung
du tout parfaict/ et consumme qui ne
fault point reiterer. Lequel tres sainct
et tres parfaict sacrifice a este faict par
nostre grand evesque et pasteur Jesus
christ/ qui se est offert soymesme en sa¬
crifice/ et non autre chose: pourtant que
chosemeilleure ou aussi bonne ne eust
sceu trouver apres dieu. Tout cecy
est deduict amplement au .v.vi.viii.
et .x. chapitres d'icelle epistre.
Donc maintenant je demande a tous
sacrificateurs si leur sacrifice est par¬
faict ou imparfaict. Se il est impar¬
faict/ pourquoy abusent ilz ainsi le pao¬
vre monde vendre une chose qui ne
vault rien? Se il est parfaict a quoy
le fault il ainsi journellement reite¬
rer/ et tant souvent a millions recommen¬
cer? Mettez vous en avant paovres sa¬
crificateurs/ et si vous avez puissance
de respondre respondez: car voluntiers
je orray sur cecy vostre responce/ la¬
quelle je scay que vous apporterez ad
Du sacrifice
Grecas Calendas/ selon vostre hon¬
neste coustume.
Pour lesquelles choses qui sont tant
apertes et manifestes/ que tout homme
doibt avoir honte dy contredire. Aucuns
cauteleux regnardz/ tous honteux de
leur cas pour couvrir et excuser leur ma¬
lice/ pour de rechef abuser et tromper
le monde (ainsi que leur maniere a este/
et est tousjours de resister et contredire a
verite) n'ont pas maintenant vergoi¬
gne dire que proprement a parler ilz n'ont
point sacrifie: mais seulement ont of¬
fert sacrifice de louenge/ qui est aper¬
tement contre le canon de leur messe/
par lequel ilz nomment et appellent ce pain
(apres avoir prononce les parolles que
ilz disent sacramentalles) sainct sacrifi¬
ce/ saincte oblation presentee et donnee
a dieu/ comme le sacrifice de Abel et
Abraham. Et communement le nom¬
ment/ corpus domini/ la saincte ho¬
stie/ et telles manieres de noms.
Item pour prier dieu et luy offrir
de la messe.
sacrifice de louenge il ne faut ne pain
ne vin/ il ne fault lumiere ne chandel¬
le/ il ne fault point estre tondu ne ra¬
se/ ne estre desguise par acoustremens
inacoustumez et sauvages. Par¬
quoy ne pourront plus couvrir leurs
abuz/ leurs malices et erreurs par tel¬
les fictions et mensonges: par lesquelles
toutesfoys eulx mesmes se destrui¬
sent/ ne ayans point tant de sens que en
parlant ainsi, eulx mesmes totalle¬
ment ne se confondent. Car sacrifice de
louenge est commun a tous personnages/
soyent hommes ou femmes et petis en¬
fans/ et toute personne est obligee de
offrir a dieu sacrifice de louenge. Et
par ainsi/ se en leur messe n'y avoit
autre sacrifice que sacrifice de louenge/
une femme pourroit bien messer/ voire
mesme ung petit enfant: qui est dire¬
ctement contre leur acoustumee doctri¬
ne. Mais il fault que mensonge se
destruise soymesme.
Or ont ilz dit par toutes univer¬
De la transsubstantiation
sitez papales/ que la messe dicte et chan¬
tee par ung meschant paillardeau
de prestre/ estoit/ et est aussi bonne/
comme la messe du plus sainct prestre
qui soyt. Laquelle chose nous leur
confessons estre plus veritable qu'ilz
ne pensent. Car de tous deux c'est mes¬
chante chose. Toutesfoys leur inten¬
tion est dire que cela vient non pas
de la vertu de celuy qui faict telle oeu¬
vre: mais par la vertu de la chose
oeuvree/ cest a dire offerte a dieu/ sa¬
crifiee et presentee/ et en leur latin di¬
sent: Non virtute operis operantis: sed
virtute operis operati. Qui est toute
faulsete songee et inventee par inven¬
tion humaine/ ainsi que dessus est
efficacement monstre.
Seconde declaration/ si au sacre¬
ment du pain et du vin il y a trans¬
substantiation.
O¬
Ultre/ pour confondre erreur
apres erreur/ nonobstant que ce
premier point soit suffisant
du pain et du vin.
pour entierement abolir/ non pas le sa¬
crement de Jesus christ, cela n'advien¬
ne: mais ceste triumphante messe pa¬
palle/ iceux paovres sacrificateurs/
comme enchanteurs/ gens ocieux/ qui des
sainctes escriptures n'ont jamais te¬
nu compte/ et pour accroistre et pu¬
blier leur folle frenaisie/ quasi vou¬
lans faire place au corps de Jesus
christ, ont dit/ mis par escript/ presche
et enseigne/ que apres avoir souffle ou
parle sur ce pain que ilz prennent entre
leurs doigtz/ et sur le vin qu'ilz mettent
au calice/ que il n'y demeure ne pain ne
vin: mais par transformation/ ou com¬
me ilz disent transsubstantiation/ le
corps de Jesus christ est la dessoubz
les accidens du pain invisiblement ca¬
che: et le sang aussi dessoubz les acci¬
dens du vin/ sans que plus il y ayt ne
pain ne vin/ qui est doctrine des dia¬
bles/ contre toute verite/ contre toute
experience/ contre raison et saincte escri¬
pture: ce qui a entre autres choses
De la transsubstantiation
jecte et aliene de la religion et foy chre¬
stienne presque toute la terre. Tant est
pleine de malheur la doctrine papi¬
sticque.
Que ceste doctrine/ et determina¬
tion sophisticque procedante de la va¬
nite des songeurs/ soit totalement con¬
tre les sainctes escriptures/ il est evi¬
dent et manifeste par sainct Paul/
Sainct Matthieu/ Sainct Marc/ et Sainct Luc.
La ou ces tesmoingz de verite par¬
lans de la saincte Cene de Jesus christ/
ont dit et mis par escript: que nostre
seigneur Jesus print du pain et le rompit/ le
distribuant a ses apostres et disciples
Premierement sainct Paul dit ainsi:
Nostre seigneur Jesus en la nuict
en laquelle il fut trahy print le pain et
en rendant graces le rompit et dist: Pre¬
nez et mangez/ cecy, est mon corps/ qui
sera livre pour vous/ Sainct Matthieu
pareillement dit en ceste maniere:
Et comme ilz souppoient Jesus print
du pain et le beneist et rompit/ et le
du pain et du vin.
donna a ses disciples et dist: Prenez et
mangez: cecy/ est mon corps. Autant
Sainct Marc/ aussi Sainct Luc en leur evan¬
gile en ont escript. La ou ilz nomment
expressement le pain/ et non point sem¬
blance de pain. Item sainct Paul au
lieu preallegue/ apres avoir faict am¬
ple mention de l'institution et ordonnan¬
ce de la saincte Cene de Jesuschrist/
dit en ceste maniere: L'home se espreu¬
ve soymesme et ainsi mangeusse de ce
pain/ et boive du calice/ la ou il ne dit
point mengeusse le corps de Jesus christ
qui est cache soubz l'apparence de pain:
mais apertement/ purement et simple¬
ment il dit: mangeusse de ce pain. Or
est il certain que l'escripture ne use point
de deception, et que en icelle il n'y a point
de feintise. Et nonobstant ces paovres
aveugles ont bien este si temeraires/
qu'ilz ont ose diffinir et determiner con¬
tre sainct Paul et autres evangelistes,
que il n'y a ne pain ne vin/ mais seule¬
ment semblance de pain et de vin. Da¬
De la transsubstantiation
vantage aux Actes des apostres il
est ainsi escript: Et ung jour de sab¬
bat: quand nous estions assemblez pour
rompre le pain/ la ou il n'est point
escript semblance de pain. Et Sainct Paul
en autre lieu dit: Le pain que nous rom¬
pons n'est ce pas la participation du
corps de Jesus christ? Ausquelz tant
evidentz passages la saincte escriptu¬
re prononce et dit expressement estre
pain/ non point espece/ apparence/ ou
semblance de pain. Parquoy sur pei¬
ne de estre condemne de dieu/ fault sim¬
plement croire estre pain/ et non point
seule apparence de pain. Car (comme
dict est) en l'escripture il n'y a point de
feintise. Qui pourra donc plus sou¬
stenir/ supporter/ et endurer telles pe¬
stes/ faulx antechristz? Lesquelz comme
presumptueux et arrogans/ sans crain¬
te ne reverence/ ont bien ose conclurre
au contraire: c'est ascavoir que la il n'y a
ne pain ne vin/ mais ont songe et in¬
vente ung prodigieux et nouveau ter¬
De l'assistence corporelle.
me de parler/ qu'ilz ont dit (come dessus
est touche) transsubstantiation. Ce que en
la saincte escripture jamais ne fut
leu/ ne par les sainctz et bons peres de
la primitive eglise imagine. Parquoy
comme ennemis de dieu et de sa parol¬
le/ a bon droict doibvent estre repu¬
diez et rejectez: ou pour mieulx et plus
doulcement parler comme folatres on
les doibt contemner.
Troisiesme declaration/ de l'assisten¬
ce ou presence corporelle de Jesus christ
au sacrement du pain et du vin a la
messe.
E¬
N ce passage plus que ja¬
mais on a failly et grande¬
ment erre/ quand on a dit/
escript/ presche/ donne entendre et ensei¬
gne/ que au lieu du pain et du vin (ainsi
qu'ilz parlent) soubz les especes visibles
blanches ou noires/ jausnes ou rou¬
ges c'est tout ung/ le corps de Jesus
christ realement et de faict entierement
De l'assistence
et personnellement/ en chair et en os/
aussi grand et parfaict comme de pre¬
sent il est vivant/ totallement est ca¬
che et contenu. Et par ainsi on a pro¬
vocque quasi l'universel monde a ido¬
latrie publicque et manifeste. Auquel
abuz importable/ par sainctes escriptu¬
res convient puissamment resister.
Tout premier nous fault bien rete¬
nir et noter comme article de foy/ que
Jesuchrist est mort pour noz pechez/
et resuscite pour nostre justification.
Et apres sa resurrection est monte au
ciel/ et la se sied a la dextre de son pe¬
re/ regnant en majeste: auquel toute
puissance est donnee/ au ciel/ en la ter¬
re/ et aux enfers.
Que il soit monte au ciel visible¬
ment/ en la presence de ses apostres et
disciples/ il est certain. De laquelle
ascention tant admirable/ ilz ont este
fideles et veritables tesmoingz/ come
il appert aux Actes des apostres/ et
par sainct Marc au dernier chapitre
corporelle.
de son evangile. Item sainct Paul
escrivant aux Colossiens dit en ceste
maniere: Si vous estes resuscitez
avec christ/ cerchez les choses qui sont
en hault/ ou christ est seand a la dex¬
tre de dieu.
Il s'ensuit donc bien/ puis que Je¬
sus christ est au ciel assis a la dextre
de dieu son pere/ que il n'est pas ca bas
en la terre/ entre les mains du prebstre/
ny clos en une boytte/ ou armaire.
Car son corps ne fut jamais que en
ung seul lieu, pour une foys.
Parquoy sy son corps est au ciel/
pour ce mesme temps il n'est point en
la terre: et s'il estoit en la terre il ne se¬
roit point au ciel. Car pour certain
jamais ung veritable corps n'est que
en ung seul lieu/ comme j'ay dit pour
une foys. Et ne fault point icy son¬
ger ny alleguer miracle de dieu/ et
dire que dieu soit tout puissant pour le
faire estre/ et le multiplier tout en
ung coup en plusieurs lieux. Car ce¬
De l'assistence
la est imagination et resverie humai¬
ne/ sans fondement d'escripture. Et que
dieu face une telle multiplication/
nous n'en avons asseurance d'escriptu¬
re ne promesse divine.
Parquoy de dire/ dieu le poeut
faire: ergo il le faict. Cela ne vault
rien. Car il n'est point icy question de la
puissance de dieu: et est tout certain/
que dieu est bien puissant de faire par¬
ser tous les asnes/ chevaux et mules
qui sont au monde/ ainsi qui fist par¬
ler l'anesse de Balaam/ toutesfoys
il ne le faict pas.
Davantage nous n'avons jamais
leu en la saincte escripture/ que dieu
ayt multiplie et mis tout pour ung
temps/ ung mesme corps en plusieurs
lieux: mais plus tost la faict transpor¬
ter soubdainement d'ung lieu en au¬
tre selon son bon plaisir/ comme il ap¬
pert de Habacuc/ qui par ung ange
fut intontinent porte de Judee en Ba¬
biloine: mais quand il estoit en ung
corporelle.
lieu/ il laissoit l'autre.
Semblablement il est dit de Phi¬
lippe apres avoir baptise le Eunu¬
che de Candace royne des ethiopiens/
que l'esperit de nostre Seigneur le ravist
soubdain, et fut trouve en Azote.
Mais que ung mesme corps ayt este
en plusieurs lieux tout en ung coup/
jamais ne fut leu. Parquoy/ dire que
dieu face ung tel miracle/ sans s'en
appercevoir/ sans rien en voir/ sans
rien en scavoir/ c'est trop songe. Les
oeuvres de dieu sont manifestes/ clai¬
res/ apertes/ et certaines. Et jamais
ne fist miracle sur le corps de quelcun/
sans le manifester. Les oeuvres de
dieu ne sont point couvertes (signante¬
ment quand elles concernent choses cor¬
porelles) mais come j'ay dict claires/
et patentes. Donc de dire et affermer
ung tel miracle sans evidence et tres
grande certitude/ c'est trop erre. Et de
contraindre le peuple a ainsi croire/
par feu/ par eaue/ par sang/ par mort
De l'assistence
par prisons/ cordes/ et bourreaux c'est
cruellement tyrannise.
Oultre/ nous avons infallible cer¬
tification par la saincte escripture/ que
l'advenement du filz de l'homme/ quand
il luy plaira partir du ciel/ sera visi¬
ble et manifeste. Car comme dit sainct
Matthieu: Se aucun vous dit/ icy
est Christ ou la/ ne le croyez point.
Car ainsi que l'esclair sort d'orient/ et ap¬
paroit jusque en occident/ ainsi sera
l'advenement du filz de l'homme. Et de
cela ont donne grandtesmoignage les
sainctz anges de dieu/ quand ilz di¬
rent aux apostres: Hommes de Gali¬
lee/ pourquoy vous arrestez vous/ re
gardans au ciel? Cestuy Jesus qui est
receu d'avec vous au ciel/ viendra
ainsi comme vous l'avez veu monter
au ciel. C'est a dire appertement visible¬
ment/ clairement/ et manifestement:
non point occultement/ couvert/ enve¬
loppe ou vestu de pain ou de paste.
Et si a tout cecy on respond par
corporelle.
fantasie sophisticque/ que cela s'entend/
tant seulement de l'advenement au jour
du jugement/ et non pas au sacrement/
la ou (ainsi qu'ilz disent) il demeure
avec nous en corps et en ame perpetuel¬
lement/ ja soit queil se cache/ et que il ne se
monstre point, cela est ung dit a plai¬
sir/ dont on nous a abuse le temps pas¬
se: et comme trop faciles et legiers a
croyre/ par cy avant nous l'avons creu/
par la seduction des hypocrites.
Item cela dire est blasphemer et fai¬
re Jesus christ menteur/ qui a dit ex¬
pressement que nous aurons tousjours
des paovres avec nous: mais luy nous
ne l'aurons pas tousjours. Lesquelles
parolles fault ne cessairement enten¬
dre de son corps/ et de son humanite.
Car quand a son sainct esperit/ il est
par tout/ et tousjours avec les siens/
comme il est dit en sainct Matthieu:
Voicy je suis avec vous tous les jours
jusque a la consummation du monde.
Or est ce trop abesty et enchaine
De l'assistence
l'esperit et intelligence du peuple: de le
lier et ainsi faire arrester/ a une piece
de pain/ a une chose visible et corru¬
ptible/ pour illec cercher celuy qui est
de souveraine majeste/ en gloire trium¬
phant. Car maintenant/ il est hors
du temps de son infirmite/ et toutes¬
foys/ en le mettant et tenant sans nul
ordre et position/ ainsi en ung mon¬
ceau/ cache soubz ceste paste/ il seroit
plus aneanty que jamais ne fut en
la presence de Pilate, voyre si on ne
vouloit dire ainsi que ung Maistre
fol, Dominicain/ fourbisseur de
vieux cabas/ lequel de nouveau en
la cite de Genesve/ publicquement a
presche que il c'est faict petit comme une
formie. Et n'estoit que la chose est se¬
rieuse/ et que j'ay doleur de la follie
d'ung tel acariastre/ je ne me pour¬
roye contenir de rire.
Mais en laissant les folz et leur
follie/ je demande? Quelle utilite ou
quel proffit/ nous pourroit il adve¬
corporelle.
nir/ que il fust avec nous dedans ung
morceau de pain ainsi cache? quand
luy mesme disoit/ se il ne montoit a
son pere que le sainct esperit ne vien¬
droit point: et quand il seroit monte
au ciel/ que il le envoyeroit/ ainsi qu'il
fist le jour de la Penthecoste. Et de¬
puis aussi sur ceulx qu'il luy a pleu.
Bref ceste doctrine papisticque est
cause de la destruction universelle
quasi de toute la terre. Et ne fault
pas pour couverture de leur mente¬
rie/ pour mieulx exercer leur insatia¬
ble avarice/ pour leur cupidite/ pour
leur marchandise et rapine/ pour don¬
ner quelque apparence et couleur a leur
cas/ ilz alleguent ou ameinent ces pa¬
rolles: Cecy, est mon corps/ qui est don¬
ne pour vous. Car par icelles/ autre
chose n'est demonstree/ que pain/ non pas
vulgaire ou commun/ mais significa¬
tif et sacramental/ qui est et doibt estre
pris en grande reverence/ en memoire
de la mort et passion de Jesus christ/
De l'assistence
representant l'ardente amour/ et gran¬
de charite dont il nous a aymez: et son
sainct esperit dont il nous a vivifiez.
Signifiant aussi l'amour dont en
vraye charite nous debvons aymer
les ungs les autres/ comme membres
d'ung mesme corps: duquel Jesus christ
est le chief. Qui soit ainsi/ les mes¬
mes parolles le donnent a congnoistre.
Car il est certain que cela que on voit/
c'est a dire le pain/ ou ainsi qu'ilz disent
la blancheur du pain/ n'est pas le
corps de Jesus christ.
Parquoy si on me dit/ il est bien
vray que cela que on voit n'est pas le
corps/ mais soubz cela/ ou dedans ce¬
la que on voit/ est enclos et contenu
le corps. C'est bien glose/ et trop chan¬
ge de propos/ et ne prent on plus les
parolles de Jesus christ en leur purete
et simplicite/ comme il les a proferees/
sans glose ou addition. Car il n'a point
dit soubz cela ou dedans cela est con¬
tenu mon corps: mais simplement il
corporelle.
a dit: Cecy, est mon corps. Ainsi que
on disoit de l'aigneau paschal: Cecy
est le passage/ du seigneur dieu. Et tou¬
tesfoys il est bien evident que l'aigneau
n'estoit point le passage: mais que tant
seulement il signifioit le passage. En
ceste maniere aussi le pain n'est point
le corps: mais il signifie le corps/ com¬
me en autre lieu il est dit/ que Jesus
christ est la pierre/ et neantmoins il est
certain/ que il n'estoit point la pierre/
mais que par la pierre il estoit signi¬
fie et represente. A ce propos dit Sainct
Augustin sur Sainct Jehan en ceste ma¬
niere: Res significantes accipiunt nomina
rerum significatarum. Non enim dicitur:
Petra significabat Christum: sed absolute
dicitur: Petra erat Christus. En sem¬
blable maniere de parler il disoit:
Je suis la vraye vigne/ c'est a dire/
Je suis signifie par la vigne. Et
que sur tout on doibt souveraine¬
ment noter/ il est escript que Abraham
a creu a la parolle du seigneur dieu
De l'assistence
et il luy a este repute a justice: et a este
faict accord entre luy et son seigneur.
De laquelle justification/ et duquel
accord/ luy fut baille le signe de la
circoncision: et en ordonnant iceluy
signe/ le seigneur Dieu luy disoit:
Hoc est pactum meum/ Voicy mon accord.
Toutesfois il est tres evident que celle
incision/ ou circoncision n'estoit point
et ne fut jamais iceluy accord: mais
estoit seulement le signe de l'accord.
Parquoy si a ung personnage scavant
je demandoys l'intelligence parfaicte
et facile de ces parolles la: Hoc est se¬
dus meum/ il me diroit: Hoc est signum se¬
deris mei/ Donc tout ainsi que il me dira:
de cecy hoc est fedus meum/ Hoc est signum
sederis mei/ ainsi je luy diray de cestuy:
Hoc est corpus meum/ Hoc est signum corpo¬
ris mei. Car c'est une mesme maniere
de parler si grandement et parfaicte¬
ment en toutes choses semblable/
qui n'est homme/ qui sceust raisonna¬
blement dire du contraire. Assez d'au¬
corporelle.
tres passages il y a aux sainctes escri¬
ptures ou telle maniere de parler est
usitee. Parquoy n'estoit pas neces¬
site de ainsi prendre durement a la
lettre ce passage: Hoc est corpus meum/
sans plus doulce intelligence mysticque
et spirituelle: mais il a fallu ainsi
faire pour engresser le ventre de ces
gras taureaux/ et ravir le monde en
admiration. Aussi affin que l'ydole
de abomination fust esleve au lieu
sainct/ et que par cela l'homme d'orgueil
et de peche/ celuy duquel l'advenement
est selon l'operation de Sathan/ en
toute puissance et signes/ et miracles
de mensonges/ fust comme dieu exalte
et adore. Notamment le sainct apostre
a dit signes et miracles de menson¬
ges: car en ceste messe/ et pain souffle
grans miracles par mensonges il a
imagine. N'est ce pas bien songe/ bien
menty et resve d'avoir dit que tous les
accidens du pain et du vin/ comme blan¬
cheur/ rotundite/ pesanteur/ goust/
De l'assistence
saveur/ moyteur etc. soient et demeu¬
rent la sans subject/ c'est a dire sans fon¬
dement et substance? N'est ce pas bien
hardiment parle de dire que on tient/
que on porte/ et que on enferme le corps
de Jesus christ/ tout grand/ tout en¬
tier/ tout vivant/ en chair et en os/
ainsi et la ou on vouldra?
De rechef je demande que entend
et veult dire ce paovre sacrificateur/
quand il prononce les parolles sur le
pain/ disant: Cecy est mon corps/ lais¬
sant le demourant du texte evangelicque/
et adjoustant temerairement ce mot
enim/ disant. Hoc est enim corpus meum.
Lequel mot nul des evangelistes n'a
adjouste. En quoy il entreprend sur
la parolle de dieu. Se il veult dire/
que ce soit son propre corps de luy mes¬
me sacrificateur/ qui est cache soubz
ceste blancheur et espece de pain/ c'est
certes une orde et puante chose. Se il
respond, que cest le corps de Jesus christ
que ne dit il donc: hoc est corpus christi/
corporelle.
affin que on entendist ce que il veult
dire? Et se il dit/ que tant seulement il
recite les parolles que Jesuschrist profe¬
ra/ les prenant materiellement: a ce¬
la je respondz que parolles prinses
materiellement (mesme selon leur do¬
ctrine scolasticque) ne signifient rien.
Davantaige/ je leur demande ou ilz
ont promesse et asseurance de dieu que tou¬
tesfois et quantes qu'ilz prononceront telles
parolles/ que le corps de Jesus christ tout
soubdain descendra entre leur mains?
Se ilz alleguent ce passage: Hoc facite
in meam commemorationem. Ce n'est pas
respondu a propos. Car il est tres ma¬
nifeste que il ne parle point la/ que il
faille sacrifier: mais parle de la co¬
mestion de ce pain qui doibt estre fai¬
cte en commemoration de la charite/
mort et passion de Jesuschrist/ en an¬
nonceant icelle (comme dit Sainct Paul)
jusque a ce qu'il vienne/ c'est assavoir aper¬
tement et manifestement au grand jour
du jugement. Et ne se fault tant arre¬
De l'assistence
ster a ce verbe substantif: Sum/ es/ est:
voulant conclure que la il soit corporel¬
lement/ puis que il a dit: Hoc est corpus
meum. Car ce verbe substantif/ combien
qu'il soit expres/ toutesfoys ne preu¬
ve il point presence corporelle: mais
bien assistence spirituelle/ ainsi que il
disoit: La ou deux ou troys sont assem¬
blez en mon nom/ la je suis au mil¬
lieu de eulx. Il dit expressement in
medio eorum sum: et toutesfoys il est
bien certain qu'il ne veult donner a en¬
tendre autre chose sinon son assistence
spirituelle: non pas personnelle ou
corporelle/ comme ont presche ces caf¬
fars que non seulement Jesus christ est
la present reallement en corps et en
ame: mais aussi (qui plus est) les
anges, sainctz et sainctes, et toute la
court celeste. En quoy ilz monstrent to¬
tallement l'efficace d'erreur ou ilz sont
tombez/ et n'ont point tant d'entendement
de congnoistre que eulx mesmes se con¬
fondent. Car ainsi que par leur dict/ ilz
corporelle.
mettent et multiplient le corps de Je¬
sus christ en plusieurs lieux tout en
ung coup/ ainsi fault il donc que tous
les anges/ tous les sainctz et sainctes
de dieu/ soient en plusieurs lieux tout
pour ung temps. Et se ilz sont si eshon¬
tez de le conceder: je leur demande le
passage de la parolle de dieu ou ilz
ont trouve cecy? Et comme ainsi soit
qu'il n'en ayent point/ je les deteste come
songeurs et menteurs execrables.
Et si on ameyne le .viᵉ. chapitre
de sainct Jehan ou il est dit ainsi (a
tout le moins pour le corps de Jesus
christ) Je suis le pain vivant qui est
descendu du ciel. Si aucun mange de
ce pain il vivra eternellement. Et le
pain que je donneray est ma chair pour
la vie du monde. Puis apres il dit:
Se vous ne mangez la chair du filz
de l'homme/ et se vous ne beuvez son
sang/ vous ne aurez point vie en vous.
Qui mange ma chair/ et boyt mon
sang il a vie eternelle et je le resusci¬
De l'assistence
teray au dernier jour. Car ma chair
est veritablement viande: et mon sang
est veritablement breuvage. A ceste
allegation je respondz/ que en tout ce
chapitre/ Jesus christ se manifeste et
donne a congnoistre tel qu'il est et estoit.
Oultre/ vouloit oster la folle at¬
tente de aucuns paovres aveugles
qui le suyvoient/ non pour autre chose
sinon pensantz qui les nourriroit cor¬
porellement sans plus labourer: pour¬
tant qu'il les avoit nourryz par la mul¬
tiplication de cinq pains une foys
et de sept a l'autre/ aux desers. Les
autres (come il appert au mesme cha¬
pitre) le estimoient filz de Joseph: et
par ainsi le contennoient/ sans estimer
rien de luy/ sinon qu'il fust homme/ et
rien de divinite en luy ne recongnois¬
soient. Laquelle seule deite poeut rassa¬
sier et nourrir noz ames et esperitz.
Parquoy affin qu'ilz ne pretendissent
aucune ignorance/ et queilz ne eussent
excuse de peche/ il le disoit: Je suis
corporelle.
le pain vivant qui est descendu du
ciel: c'est a dire par la seule misericor¬
de de mon pere/ sans aucun merite de
creature. Il disoit donc: Je suis le
pain vivant qui est descendu du ciel/
comme si appertement il leur eust dit:
Contemnez moy au dehors tant que
vous vouldrez/ si suys je autre que
vous ne pensez/ Vous voyez le corps
au dehors que vous contemnez: mais
en iceluy habite la plenitude de divi¬
nite. Pourtant il s'ensuyt/ le pain que
je donneray est ma chair pour la vie
du monde. Ce que il a grandement
accomply par sa mort/ en laquelle/
pour nous vivifier il s'est voluntai¬
rement donne en sacrifice parfaict/ se
offrant d'ung ardent coeur pour notre
redemption a son pere. Et tres pro¬
prement il appelle sa chair pain du
ciel et pain vivant: pourtant que luy
et son pere sont une mesme chose.
En laquelle signification/ le sainct
apostre appelle Jesus Christ homme
De l'assistence
celeste. Car autrement il ne seroit
point notre vie et nourriture. Et tout
ainsi que le pain n'est point faict pour
soymesme: mais pour la nourriture
d'autruy/ aussi Jesus Christ verita¬
ble filz de dieu est faict homme pour
nostre redemption et vie/ come il est dit:
Verbum caro factum est. Voyre si par
vive foy asseuree et certaine confidence/
nous sommes unyz et joinctz a luy.
L'intelligence donc veritable et sen¬
tence tres certaine de ce chapitre est/
non point de la comestion corporelle et
charnelle: mais de la comestion spi¬
rituelle qui se faict par vive/ entiere
et ferme foy, qui nous unist incorpo¬
re et conjoinct a Jesus Christ, qui nous
faict gouster sa saincte parolle. Com¬
me luy mesme declaire en iceluy pas¬
sage ou il dit: Les parolles que je
parle sont esperit et vie. La chair ne
prouffite de rien: c'est a dire la chair
mangee et avalee en son ventre ou
estomach: mais bien elle a prouffite a
corporelle.
la croix attachee/ et au seigneur dieu of¬
ferte et sacrifiee. Car certes la chair
mangee ne nourrist point l'ame. Et
de dire quelle fust la nourriture du
corps/ ce seroit trop ridiculeusement
parle. Et fault necessairement enten¬
dre ce chapitre ainsi que cy dessus est
dit. Voyre s'il ne plaist aux adver¬
saires faire Jesus Christ menteur
pour deffendre leur fantasie. Ce que
par le mesme chapitre il est facile de
efficacement monstrer/ si ung peu le
vous plaist considerer.
En ung passage il dit ainsi: Qui
croyt en moy a la vie eternelle/ et le
ressusciteray au dernier jour. En
l'autre passage il dit: Qui mange
ma chair et boit mon sang a la vie
eternelle/ et le resusciteray au dernier
jour. En quoy on voit manifeste¬
ment que par ces deux passages est
simplement dit/ une mesme chose de
la foy/ et de ce manger/ et que croire en
Jesuchrist/ venir a Jesuchrist/ le man¬
De l'assistence
ger et boyre/ c'est tout ung. Autrement
la premiere proposition. (c'est ascavoir
que quiconque croyt en Jesus christ a
la vie eternelle) seroit faulcee/ par
ceste tierce qui ensuyt. En verite en
verite je vous dis se vous ne man¬
gez la chair du filz de l'homme et se vous
ne beuvez son sang/ vous ne aurez
point vie en vous. Et toutesfoys par
avant il afferme/ que quiconque croyt en
luy a la vie eternelle. Parquoy il
s'ensuit infalliblement que manger la
chair et boire le sang de Jesuschrist/
venir a luy/ et croire en luy/ c'est to¬
tallement une mesme chose. Et n'est
homme vivant tant soit subtil et fin (si
du tout n'est hors du sens) qui sceust
dire du contraire. Et qui soit vray/
combien de milles d'enfans/ jeunes/
adolescens et autres personnages ont
este/ sont/ et seront en vie eternelle/ qui
jamais corporellement ne mangerent
de ce pain visible/ ny ne beurent de
ce calice? Et toutesfoys la proposi¬
corporelle.
tion est generalle quand il dit: En
verite je vous dis se vous ne mangez
la chair du filz de l'homme/ et se vous ne
beuvez son sang vous n'aurez point
vie en vous. Parquoy il est necessai¬
re de prendre et entendre ce passage/
non point de la comestion visible et
exteriore/ mais de la comestion invi¬
sible/ qui est par foy interiore.
Sainct Augustin a bien entendu cecy
quand en parlant de Jesus christ et
des Juifz il a ainsi escript. Illi pu¬
tabant erogaturum corpus suum: Ille dixit
se ascensurum in celum/ utique integrum.
Cum videritis silium hominis/ ascendentem
ubi erat prius certe vel tunc intelligetis quia
non eo modo quo putatis erogat corpus
suum/ vel tunc intelligetis quia gratia ejus
non consumitur morsibus. Item/ donec fi¬
niatur seculum sursum dominus est: sed tamen
hic nobiscum est veritas domini. Corpus enim
in quo resurrexit in uno loco esse oportet/
veritas autem ejus ubique diffusa est.
C'est a dire/ Les Juifz pensoient que
Jesus christ leur bailleroit son corps
De l'assistence
a manger/ et il leur a respondu que en¬
tier et parfaict il monteroit au ciel/
affin que ilz congneussent et entendis¬
sent que non pas en la maniere qu'ilz pen¬
soient ilz le recevroient. Car sa grace
ne se consomme point par morseaux.
Davantage/ jusque a la fin du mon¬
de le seigneur est la sus: mais la ve¬
rite du seigneur demoure icy en bas
avec nous. Car il fault que le corps en
quoy il est resuscite/ soit en ung lieu:
mais la verite du seigneur se espand
par tout.
Item Fulgence parlant de Jesus
christ escript ainsi. Absens erat celo se¬
cundum humanam substantiam quum esset
in terra/ et derelinquens terram quum ascen¬
disset in celum. Secundum vero divinam et
immensam substantiam nec celum dimittens
quum de celo descendit/ nec terram deserens
quum ad celum ascendit. C'est a dire/
Christ selon son humaine substance
estoit absent du ciel quand il estoit
en la terre/ et estoit delaissant la terre
quand il montoit au ciel: mais selon
corporelle.
la divine et infinie substance/ ne lais¬
soit point le ciel quand il descendit
du ciel/ ne laissoit aussi la terre quand
il monta au ciel.
J'ay bien voulu alleguer ces deux
anciens docteurs/ non pas pour donner
auctorite/ ou par iceulx approuver
la verite evangelicque (car la vertu
et la puissance de la parolle de dieu/
ne despend point de creature qui soit
ne au ciel ne en la terre: et quand tout
le monde seroit au contraire si demou¬
rera elle eternellement veritable)
Mais tant seulement je les ay bien
voulu amener pour monstrer que ce qui
est devant dit/ n'est point chose nou¬
velle/ ainsi que donnent entendre au peu¬
ple ces faulx antechristz qui ne alle¬
guent que leurs mensonges et follies/
mettant a neant autant qu'il leur est pos¬
sible par leurs gloses et traditions/
par leurs distinctions et lunaticques
inventions/ la saincte parolle de dieu:
selon laquelle toutesfoys (vueille ou
De l'assistence corporelle.
non toute l'ordre papalle) devant
Dieu serons jugez. Parquoy du tout
a icelle je me tiens et arreste/ rejectant
tout ce qui est dit par les hommes en
ce qui concerne les choses divines/ sans
evidente et certaine auctorite d'escriptu¬
re: selon laquelle tout chrestien doibt
estre appareille de respondre/ rendre
raison et satisfaire/ a tout homme qui
demande parolle de celle esperance qui
est en luy.
Donc puis qu'il est certain que Je¬
sus christ selon le corps est au ciel/ on
ne le doibt cercher corporellement en
autre lieu/ jusque a ce que luy mesme
visiblement se manifeste/ qui ne veult
renoncer a toute verite d'escripture:
mais au ciel on doibt lever son coeur/
son entendement et pensee/ attendant
en humble desir l'heure qui luy plaira
en son repos nous transferer/ ne le
adorant point icy bas en chose qui soit
visible: car l'escripture autrement
nous enseigne. Aussi Jesuschrist en
Quelle chose est messe.
ordonnant sa saincte Cene/ et baillant le
pain sacramental a ses disciples di¬
soit simplement: Accipite/ et manducate.
Et ne disoit point Respicite/ adorate.
Ne jamais aucun des apostres ne inci¬
ta le peuple a telle adoration, comme
depuis aucun temps/ ces prestres des
idoles ont faict. De la tyrannie des¬
quelz le seigneur Dieu en sa main for¬
te, vueille delivrer son paovre peu¬
ple. Ainsi soit il, bien tost.
Quatriesme declaration/ pour en¬
tendre que c'est que la messe.
N¬
E pensez pas mes chers fre¬
res/ que en parlant contre la
messe ce soit parler contre l'or¬
donnance de Jesus christ/ ou l'institu¬
tion de sa saincte cene: Mais au con¬
traire c'est pour restituer et restaurer
en sa purete/ ce que Jesus christ par sa
bonte a ordonne et institue. Car certes
il n'y a rien dit ne faict en la messe qui
ne soit contre Jesus christ et sa parol¬
Quelle chose
le/ ce que tres facile est de congnoistre
par ceste declaration.
Premierement/ ce mot la: Messe/
c'est ung terme de parler tout nou¬
veau/ duquel jamais les sainctes escri¬
ptures nont faict mention. Lequel ter¬
me signifie tout ce qui est dict et faict
en icelle depuis le commencement jusque
a la fin/ comprenant ceremonies/ chan¬
sons/ sonneries/ melodies/ encense¬
mens/ luminaires/ lavemens/ l'introi¬
te/ le confiteor/ le kyrie/ le gloria/ l'orai¬
son une ou plusieurs/ l'epistre/ le gra¬
dual/ la prose/ alleluya/ L'evangille/ le
credo grand et petit/ le per omnia/ le
canon/ le sanctus/ le pater/ le agnus/ la
post communion/ le requiescant, ou ite
missa. Voyre et une messe est solennel¬
le/ ou haulte, l'autre basse ou seiche.
L'une universelle et pour tous, l'au¬
tre particuliere et pour les confraires
du patronnage seulement. L'une pour
les riches/ en laquelle on sonne plus, l'au¬
tre pour les paovres/ en laquelle on
est messe.
sonne moins. L'une du jour/ l'autre
ad placitum: comme de la trinite du
Sainct esperit/ des cinq playes/ de la cou¬
ronne/ de Sainct Francoys/ Sainct Augustin/
Sainct Guillaumes/ sainct George/ Sainct Do¬
minicque/ Sainct Fiacre/ et ung million de
telles sortes. L'une pour le temps/ l'au¬
tre pour les biens. L'une pour aller en
voyage/ l'autre pour en revenir. L'une
pour les bestes: comme pour les chiens
a sainct Hubert (je vous dis) Darde¬
ne: pour les porceaux a Sainct Antoine:
pour les chevaulx a Sainct Eloy etc. L'au¬
tre pour les gentz. L'une pour les vifz/
l'autre pour les mortz. L'une pour se
marier/ l'autre pour quelque autre for¬
tune. L'une de gaudeamus/ l'autre de
requiem. L'une de ventre/ l'autre de ter¬
ribilis etc. Et selon la messe fault les
accoustremens designez/ come les alcu¬
mistes et amoureux font par couleurs
et devises: ascavoir les jaunes/ pour
les apostres: les rouges/ pour les
martyrs: les verdz/ pour les confes¬
Quelle chose
seurs: les blancz/ pour les vierges: les
noirs/ pour les trespassez/ et ainsi con¬
sequamment des autres. C'est ung son¬
ge que de y penser.
Or est il tant manifeste que mesme
les aveugles le verroient/ que des cho¬
ses predictes jamais Jesus christ ne
parla/ ne de tout cela n'a rien ordon¬
ne. Parquoy de rejecter toutes ces fan¬
tasies humaines/ ce n'est pas rejecter
ce que Jesus christ a institue. Et si on
faict objection que en la messe il y a
de bonnes choses/ a tout le moins com¬
me L'epistre/ L'evangille/ Le credo/
Le Pater et choses semblables. Pour
lesquelles choses elle ne doibt pas estre
ainsi desprisee. A cela je respondz que il
ne suffist pas avoir de bonnes cho¬
ses: mais il en fault bien user/ et les
fault bien applicquer ainsi qu'il ap¬
partient. Autrement les enchanteurs
et necromantiens qui en leurs male¬
fices usent d'aucunes bonnes parol¬
les seroient excusez de crime/ ce que
est messe.
homme prudent ne vouldroit dire. Et
toutesfoys ainsi en prendroit a ce pro¬
pos si on vouloit excuser la messe
pour les bonnes parolles que on y dit/
quand d'icelles on abuse totalement et
faict on autrement que la parolle de
dieu ne porte. Qui soit ainsi il appert
clairement quand Jesus christ a com¬
mande que on presche/ que on declai¬
re/ que on annonce l'evangile et sa sain¬
cte parolle a toute creature/ non point
que on la crie ou chante. Et toutes¬
foys ces paovres sacrificateurs de ce¬
la rien ne font/ sinon que en leur messe
ilz en lisent ou chantent quelque lopin.
Voire et en ung langage ou le peu¬
ple/ et eulx mesme pour la plus part
rien n'y entend: ja soit que sainct Paul
ayt en la puissance de dieu commande
que on ne parle point en l'eglise/ c'est a di¬
re en la congregation des fideles/ sinon
en langage que ung chascun entende.
Car que vauldroit il (combien que on
dit de fort bonnes choses) parler Bre¬
Quelle chose
ton/ Angloys/ ou Escossoys/ en la
presence de ceulx qui rien n'y enten¬
dent? Ainsi est il de chanter/ lire/ ou
parler en latin l'evangile et la parol¬
le de dieu en la presence du peuple qui
rien n'y entend/ quelle edification en
vient il? quelle instruction? quelle do¬
ctrine de salut aux simples gens?
Jugez donc maintenant je vous
prie/ puis que le meilleur de la messe
(ainsi qu'ilz en usent) ne vault rien/
que ce poeut estre du demourant. Cer¬
tes c'est ung empeschement de salut/
une destruction et ruine de tout bien/
si espovantable (a qui le congnoist)
que jamais n'en fust de telle. Ce que
ainsi je declaire.
Sainct Paul dit que l'evangille est la
puissance de salut a tout croyant: et ne
dit pas cela de l'evangile chantee/ criee/
urlee/ ou portee en ung livre d'or ou
d'argent devant son estomach/ ou en
ung billet pendant au col (comme plu¬
sieurs folz estiment) mais il entend de
est messe.
l'evangile annoncee/ preschee/ declaree/
et receue en la vertu et puissance de l'e¬
sperit de dieu. Pourtant que la foyt (sans
laquelle nul ne poeut estre sauve)
vient de ouyr.
Et quelle chose fut onc/ qui si fort
ayt rejecte la predication evangelicque
comme ceste orgueilleuse messe? Si
Sainct Paul venoit pour vouloir pre¬
scher/ pendant que on veult messer/
dieu scait comme il seroit receu. Mes¬
me si ung caffard vient ou ung por¬
teur de ribendelles/ encore luy dit on:
hastez vous/ l'office est long: et tou¬
tesfoys ilz sont tous d'ung accord.
Parquoy pensez qu'ilz pourroient faire
a ung simple chrestien lequel voul¬
droit contredire a leurs abuz.
O seigneur Dieu/ ou est le temps
que ton serviteur Paul continuoit et
prolongeoit son sermon jusque a la
minuyt? Et puis que en tel propos
nous sommes/ veu que le pape se far¬
de si bien du nom de Sainct Pierre et de
Des fruictz
Sainct Paul/ pour maintenir sa tyran¬
nie/ Ou est la messe que jamais l'ung
de eulx a dicte? Nous lisons aux
Actes des apostres/ comme Sainct Paul
est alle de ville en ville/ d'une region
en autre/ en Asie/ en Affricque/ et en
Europe/ pour et affin de exalter/
prescher/ et annoncer le nom de Je¬
sus christ/ se exposant en terre et mer
a la mort pour iceluy: et comme il
disputoit et confondoit les contredi¬
sans. Mais de messe jamais n'est men¬
tion: bien de la fraction du pain et de
la saincte Cene de Jesus christ/ la¬
quelle par la messe entierement est
abolie. O miserable abuz.
Cinquiesme declaration de plusieurs
fruictz qui viennent de la messe.
I¬
L est escript/ que le mau¬
vais arbre ne poeut porter
bon fruict. Parquoy apres
avoir congneu tant de mal que ceste
malheureuse messe nous apporte quel
de la messe.
fruict maintenant en pourriez vous
attendre sinon erreur/ hypocrisie/ se¬
duction/ blaspheme/ malediction/ hor¬
reur: bref une totalle damnation et perdi¬
tion? Et cela je parle quand aux cho¬
ses occultes et sainctes. Mais quand
aux choses visibles du monde et de la
chair que aussi tendent tousjours a
mal d'une grand abysme je en decla¬
reray quelque peu.
On dit communement que toutes
choses se font pour la vie/ et ainsi di¬
roient ceulx/ desquelz Sainct Paul dict
que leur dieu est le ventre/ lequel ven¬
tre est ung terrible dieu/ auquel cer¬
tes fault sans cesser beaucoup offrir/
beaucoup presenter et sacrifier: non ob¬
stant que il tourne tout en corruption/
et jamais ne donne repos a ces mise¬
rables serviteurs qui mettent toute
leur cure a luy satisfaire/ a le engres¬
ser et luy complaire/ comme paresseux/
frians/ yvrongnes/ gourmans/ gros
veaulx/ gras toreaux/ et telle ma¬
Des fruictz
niere de pourceaux.
Or si jamais fut invention sub¬
tile pour sans peine/ sans labeur et
soucy bien fournir la cuisine/ pour
engresser la souppe/ et bien nourrir
ces grasses tripes/ c'est je vous asseu¬
re ceste plantureuse messe: laquel¬
le tant de fruict mortel apporte que
par icelle soubz apparence de sain¬
ctete/ le paovre monde est devore et
ronge. Pensez (je vous prie) com¬
bien de fruict leur apporte ce baise
doigt/ que ilz nomment l'offertoi¬
re de la messe. Pas n'ont soucy ces
gros paillars pour la sepmaine/ de
nourrir leur ribaudaille. Las combien
de paovres femmes leur apportent ce
de quoy debvroient nourrir leur petis
enfans/ ou subvenir aux paovres in¬
digens. Et de faict ceste maniere de
offrir en l'eglise/ est venue de la pre¬
miere eglise de Jesus christ la ou les
fidelles apportoient de leurs biens/
et les bailloient au diacre qui estoit
de la messe.
ordonne serviteur des paovres/ pour
leur distribuer cela que on luy bailloit.
Mais ceulx icy prennent tout/ et retien¬
nent tout: en quoy ilz sont larrons pu¬
blicques. Car ilz retiennent a eulx/ le
bien des paovres/ pour nourrir et en¬
tretenir leur ordure. Voyla le pre¬
mier fruict.
Ung autre fruict assez prochain de
ce premier apporte ceste fertile mes¬
se/ par lequel ces venerables missa¬
tiers ont bien cueilly et moyssonne:
quand soubz umbre de longues orai¬
sons ilz ont ravy et devore les mai¬
sons des paovres vefves et orphelins.
Ce que principalement a este faict par
fondations de anniversaires/ messes
annuelles et quotidianes. Par lequel
faulx et oultrageux moyen ilz ont
obtenu tant de richesses qu'il n'est pos¬
sible le penser: comme maisons/ rentes/
possessions/ seigneuries/ villes/ cha¬
steaux/ contez/ baronnies/ duchez/ et que
plus est, royaumes et principautes.
Des fruictz
Voy la ung mauvais arbre en la ter¬
re/ fort plante et enracine. Lequel tou¬
tesfoys sera par le glaive de dieu ab¬
batu/ destruict/ et cope.
Et de ce merveilleux/ terrestre/ tant
abondant/ et riche fruict/ ung autre
bien tost est survenu: c'est que ces ton¬
dus missatiers/ qui au commencement
estoient plus paovres que savatiers/
se sont faictz appeller monsieurs/ et sur
tous autres ont occupe/ obtenu/ et
usurpe en toutes places les premiers
lieux. Puis sont venus en liberte non
d'esperit/ mais liberte de chair a tout
mal prompte et licentieuse. Et que plus
est/ eulx mesmes se sont ostez/ tirez/
et exemptez de l'obeissance que par le com¬
mandemet de dieu ilz devoient et doi¬
vent (vueillent ou non) aux princes et
seigneurs. Car Sainct Paul escript ainsi/
Omnis anima potestatibus/ supereminen¬
tibus subdita sit. C'est a dire: Toute
ame soit subjecte aux puissances su¬
perieures. Et n'a point dit le sainct
de la messe.
apostre: Omnis anima laica/ ainsi que
respondit quelque foys a la Sorbon¬
ne a Paris/ ung maistre asne/ auquel
on debvroit avoir fendu les narines
avec les piedz/ et l'envoyer paistre.
De tout cecy est ensuivy ung au¬
tre fruict fort plaisant/ aggreable/ et
delicieux a tous ces beaux monsieurs
qui tant sont delicatz et tendres. C'est
que tous par commun accord (voire et
par loy publicque que eulx mesmes
ont faicte) ilz doibvent vivre en joyeu¬
se lascivete/ et voluptueuse ociosite/
sans labourer ne travailler. Car ilz
ont les mains trop doulcettes. Bien
de jouer a la paulme/ a la boulle/ au
tablier/ aux cartes et dez/ de saulter
et dancer/ cela est a leur estat fort con¬
venable: mais de travailler jamais:
pourtant que ilz ont les mains oinctes/
et la teste plumee. Et tout ce sola¬
tieux bien/ ceste belle messe leur ap¬
porte. O messe messe tant a telles
gens tu es doulcette/ tant tu leur es
Des fruictz
feconde et grassette. Et comment te pour¬
roient ilz hayr? comment te pourroient
ilz laisser? comment te pourroient ilz aban¬
donner/ puis que en tel repos tu les as
mis/ que il ne leur fault point travail¬
ler? Et que plus est/ mais qu'ilz sa¬
chent lire une messette/ lever les bras
et soupplier/ et qu'ilz soyent fournis d'ung
breviaire pour leurs heures barbeter/
d'autre chose n'ont ilz affaire. De li¬
vres/ de volumes/ et cayers pour vi¬
siter et estudier/ n'ont ilz que besongner.
Car la messe point cela ne demande.
Davantaige/ estudier/ est ung ou¬
vraige trop melancolieux/ facheux/
et ennuyeux/ non convenable a telles
bestes qui veulent vivre sans soucy.
O que Sainct Paul leur est contraire/ lequel
nonobstant qu'il fust Apostre de Jesus
christ/ Evesque non pas mittre ne cor¬
nu: docteur de verite/ docteur de l'e¬
glise/ non point enchaperonne: toutes¬
foys de ses propres mains labouroit/
Et a ainsi faire ung chascun admon¬
de la messe.
neste et exhorte. Mais que ont ilz affai¬
re de dieu ne de sainct Paul?
Encore ung fruict de ceste messe/
Puis ung grand mal/ pour ceste foys
je vueil monstrer. Le fruict est grand
et fort multiplie. Car jamais poulle
ne pondit tant de oeufz/ et ne couva¬
tant de poucins/ comme ceste messe
nous a escloz de hetoudiaux. Et qui est
l'homme qui scauroit penser le nombre de
ces cocquastres/ qui courent apres ri¬
baudes comme cocqs apres poulles?
Puis les avoir couvertes/ ces jolys
et plaisans amoureux s'en vont chanter
en leurs temples/ comme cocqs en leurs
poulliers, voire (affin que plus propre¬
ment die) deschanter en chose contrefai¬
cte/ hannir/ abayer/ et uller. Tant de
cocquetz et de cocquettes/ cest a dire de
moynes et de moynesses/ de prestres
et de prestresses ceste grasse messe cou¬
ve et nourrist qui n'est possible de le
croire. Et affin de a ung si grand
nombre satisfaire il a fallu edifier for¬
Des fruictz
ce poullailliers/ et plusieus nidz pour
tant de huppes loger. Or nombrez si
vous povez tous les cloistres/ ab¬
bayes/ priorez/ monasteres/ temples/
chappelles/ chanoineries/ tant de au¬
telz portatifz et non portatifz/ tant de
prebendes et telles choses/ que ceste mes¬
se nous a produictz/ et sur cela pensez
ung peu je vous prie/ et vous verrez
que ce poeut estre. N'est ce pas grande¬
ment fructifie? Avarice y a fort beson¬
gne/ tesmoing ung de leur ordre nom¬
me Guillaume de Peraldo/ en son
temps evesque de Lyon/ en la somme
qu'il a faicte des vices et vertus/ par¬
tie seconde/ au tiltre de Simonie/ la
ou il dit que avarice a trouve la multi¬
tude des autelz/ et des collectes a la
messe/ laquelle chose finablement est
tournee en horrible idolatrie. Car par
tel moyen/ le paovre peuple a este
apris de cercher et adorer dieu/ aux
temples et lieux faictz de la main de
l'homme/ jasoit (comme Esaie a dit/ et
de la messe
sainct Estienne a bien allegue) que le
tres haut n'y soit point habitant/ en la
maniere qu'ilz pensent. Car le temple
du dieu vivant, est le coeur, l'ame, et
l'esperit du fidele. Pour laquelle cause
Jesus christ disoit/ que les veritables
adorateurs ne adoreront point le sei¬
gneur dieu/ ne en la montaigne/ ne en
Hierusalem: mais en esperit et veri¬
te. Et pourtant dit Sainct Paul/ le fide¬
le estre habitation et temple du sainct
esperit. Et aussi Jesus christ voulant
donner consolation a tout homme fide¬
le/ en parlant de son pere/ de luy mes¬
me/ et de l'esperit de verite que le monde
ne poeut prendre/ disoit ainsi: Nous
viendrons a luy/ et ferons demeure
avec luy. Il ne disoit point: Nous
viendrons en ung tel temple/ ou en
ung tel lieu/ ou sur ung tel autel:
mais il disoit/ nous viendrons a luy
et ferons demeure avec luy. Pourquoy
donc a vostre advis a on appris le
peuple a ainsi courir ca et la/ sinon
Des fruictz
pour empoigner ce qu'il apporte? O
insatiable cupidite. Certes je ose bien
dire que les brigans des boys ne sont
point tant a craindre que ces antechristz
lesquelz n'ont point seulement pille et
desrobe les biens temporelz du peuple:
mais ont jecte et aliene par leur fau¬
se doctrine quasi tout le monde hors
de la voye de salut/ hors du seigneur
dieu/ et de toute verite. Icy endroit
on ne debvroit point parler: mais seu¬
lement lamenter/ gemir et plorer par
grand doleur et tristesse. Et pourtant
je me deporte de parler de leurs faulx
miracles/ de leurs idoles/ d'or/ d'ar¬
gent/ de pierre/ de terre/ de boys etc.
de leurs pelerinages/ de leurs voya¬
ges/ et telles manieres de seductions/
par lesquelles choses le monde est to¬
tallement en tenebres et abysme.
C'est le mal dont au commencement
de ce malheureux fruict/ je avoye pro¬
mis de parler/ qui de tous maulx
est le plus grand/ et jamais homme ne
de la messe.
scauroit pire imaginer. Et que voul¬
driez vous pire/ que d'estre donne en
sens reprouve/ d'estre frappe de si pro¬
fondes tenebres/ que on vienne juger
le bien estre mal/ et le mal estre bien?
Tout cecy par ceste messe sur le peu¬
ple est advenu/ ainsi que povez clai¬
rement entendre/ par ce que cy dessus
est declaire. De ce mal icy sur tous
autres les prophetes ont faict men¬
tion/ quand par grosses menasses du
mal qui debvoit advenir au peuple
incredule ont predict l'aveuglement
et execation d'iceluy. Et n'est ce pas
raison que celuy qui ne veult prendre
et recevoir benediction que il luy ad¬
vienne malediction? Sur quoy ne
fault pretendre ou alleguer ignoran¬
ce/ en disant que s'il y a du mal c'est
pour ceulx qui l'ont invente tant seu¬
lement. Car certes c'est aussi pour
ceulx qui le suyvent/ comme il est
escript: Si ung aveugle meine l'au¬
tre tous deux tombent en la fosse.
Pourquoy se maintient la messe.
Et pourtant je vous prie que cha¬
scun y advise.
Declaration sixiesme/ de la cause
et pourquoy/ on doibt maintenir
la messe.
J¬
A cause est evidente/ puis que
tant de fruict elle produit.
N'est ce pas une source de
souppe grasse? n'est ce point une bon¬
ne vache a laict? Et qui oncque vit
telle truye/ qui tant ayseement/
tant doulcement et grassement ayt
nourry tant de cochons. Pourquoy
donc la vouldroient ilz abandonner
puis que tant bonne il la trouvent: vraye¬
ment a bon droict ilz la maintiennent.
Car elle est a leur ventre fort propice/
ilz ne ont besoing de faire rien/ d'estu¬
dier encore moins/ que voulez vous plus?
Autre cause je ne trouve pourquoy
on la doibve maintenir/ sinon ainsi
que les sacrificateurs Babyloniens
maintenoient leur dieu Bel: pourtant
Le moyen de maintenir la messe.
que ilz estoient nourris eux/ leurs fem¬
mes et petis enfans de ce que on offroit
a celle idole. Mais ainsi que ung Da¬
niel survint qui descouvrit leur faulx
ouvrage/ et par ainsi furent confuz/
aussi dieu suscitera et ja a suscite ung
Daniel plain de l'esperit de verite/ qui
plainement donnera a congnoistre la
faulcete de la messe/ tant couverte et
palliee/ et voila paovres sacrifica¬
teurs au bas.
Declaration septiesme/ du moyen/
de la maniere/ et comment/ on pourra
maintenir ceste paovre messe.
P¬
Uis que por les causes pre¬
dictes on doibt maintenir la
messe/ reste voir la manie¬
re/ le moyen/ et comment cela se pourra
faire/ car c'est le principal de leur cas.
Entendez icy paovres sacrificateurs:
car plus ne avez autre refuge. Et
pourtant vous me debvriez bien ay¬
mer/ veu que tant suis songneux de
Le moyen de maintenir
vostre affaire. Or entendez donc
bien et retenez le conseil qui s'ensuit.
Car jamais de meilleur pour vostre
cas n'en pourrez trouver. Premiere¬
ment il vous convient noter que il n'y a
que deux manieres de maintenir une
chose. L'une est par force/ l'autre par
droict. Parquoy une des deux vous
faut choisir. Advisez laquelle des deux
vous est plus propre. Si au droict
vous vous rendez/ certes vostre mes¬
se est a fin. Car faulsete/ hypocrisie/
et mensonge (combien qu'il tarde au long
aller) par droict et verite sont ruez jus.
Il ne vous demeure donc que la for¬
ce qui n'est pas la meilleure partie.
Parquoy je ne scay que puissiez faire/
sinon que par vostre esperit maling
(ainsi que ja avez bien commence) a la
force vous vous tiendrez/ et autant
que faire ce pourra/ le concil general em¬
pescherez. Par ce moyen la maintien¬
drez: mais le seigneur (contre qui vous ba¬
taillez) finablement vous destruira.
la messe.
O chrestiens considerez par quel
moyen ces gallans maintiennent leur
cas/ n'est ce point tout a la force? Ilz
emprisonnent/ ilz destruisent/ ilz pil¬
lent/ ilz dechassent/ ilz bannissent/ ilz
bruslent/ ilz tuent/ ilz noyent/ ilz mur¬
trissent autant qu'ilz peuvent tous
ceulx qui a eulx contredisent. Par impu¬
dentes menteries aussi/ telz ouvriers
d'iniquite (pourtant qu'ilz ne osent atten¬
dre la lumiere) diffament tous ama¬
teurs de verite/ qui est extreme malice.
De donner or/ argent/ dons et presens a
ceux qui congnoissent avoir aucun povoir
de les maintenir/ sont fort diligens. Car
leur seul espoir est du tout aux homes:
en quoy fort se manifeste leur inevita¬
ble et prochaine ruyne. Car mauldict
est l'home qui prent la chair pour son bras et
sa force. Il est aussi dit que toute plan¬
tation laquelle le pere celeste n'a point plan¬
tee sera arrachee. Cela s'entend tant des
iniques que de leurs oeuvres. Ainsi soit il.
Cephas Geranius aux fideles Lecteurs.
¶ Tres chers freres et amys/ rache¬
tez (comme dit Sainct Pierre)  non par or
ou argent: mais du precieux sang de
Jesus christ/ ne permettez point estre
ainsi marchandez comme jusque au¬
jourd'huy ont de nous marchande les
sacrificateurs/ et ne soyez serviteurs
des hommes comme vous assubjectissans
a eux pour desplaire au seigeur dieu.
Mais considerez votre liberte et dignite/
spirituelle/ de laquelle dieu vous a faict
francz et dignes: et delaissez la servitu¬
de de la messe/ et de ces sacrificateurs
par trop vous rendans subjectz/ contre
l'ordonnance de nostre Seigneur: comme
par cy devant fidelement vous a pro¬
pose et demonstre nostre loyal et bon
amy Pantapole/ veritable censeur. A
quoy vous prie par le nom de Jesus
y penser diligemment: et de tout en ju¬
ger comme vous a este predict au com¬
mencement, sans hayne et corruption
de jugement. Et toy principallement/
qui de ces choses as la congnoissance/
regarde comment tu pourras estre ex¬
cuse devant dieu/ veu que tu assiste a la
messe/ chief de toute idolatrie et abo¬
mination/ comme voulant communiquer
a la table de Christ et de L'antechrist/
ou du diable: et par ainsi servir a deux
seigneurs/ ce qui ne se poeut deuement
faire. Car il fault estre tout ung ou
tout autre/ ne clochant point des deux
piedz. Mais comme disoit Helie: Si le
seigneur est dieu/ servir a luy: si Baal
est dieu/ le suyvre. Si aussi la cene de
Christ/ est de Dieu, la tenir: si la
messe ne est vraye, la laisser/ sans va¬
rier des deux costez, comme gens a
deux visages. Dont Sainct Paul repre¬
nant les Corinthiens qui semblable¬
ment vouloient assister a l'ung et a l'au¬
tre/ dict: Vous ne povez boire le cali¬
ce de nostre Seigneur/ et le calice des
diables. Vous ne povez estre parti¬
cipans de la table de nostre Seigneur/
et de la table du diable. Voulons nous
provocquer a ire le seigneur etc. Et
encore sur tout toy miserable qui as
entiere intelligence de verite/ comme
ose tu procurer/ prendre/ et retenir les
benefices que justement on debvroit
nommer venefices procedans de ceste
orde/ villaine/ et abominable source
de Romme? Tu scais que ce sont biens
de anathema plus horrible que celuy
de Hierico/ conquis. Tu ne ignore
point en recevant Evesche/ Abbaye/
Cure/ Chanoinerie, que tu consens a
toutes les abominations qui se font
journellement esdictz lieux contre l'hon¬
neur de Dieu. Quelle excusation
peulx tu pretendre devant dieu/ et de¬
vant les hommes/ veu que tu scais par
la parolle de dieu que ce ne sont que
abuz? Aucun dira/ si je ne recoy ce be¬
nefice ung autre le aura, qui persecu¬
tera les freres/ qui gaudira du reve¬
nu/ et qui n'en donnera rien aux pao¬
vres. A toy je respondz paroy blan¬
che/ cault regnart/ sepulchre paint/
et faulx hypocrite/ que nullement tu
ne dois ce faire. Car l'apostre dit/ qu'il
ne fault point faire des maulx affin
qu'il en resourde du bien. Puis/ qui est ce¬
luy qui ne scait que les richesses font damner
leurs possesseurs par orgueil/ avari¬
ce/ gourmandise/ et par luxure qui de
elles comme d'ung ord bourbier proce¬
dent? Toy donc qui recoys les bene¬
fices et chante la messe/ ou a tout le
moins tu consens et assiste a ceux qui
la chantent, soit pour en avoir la
commodite/ soit pour temporiser et
vivre faisant la court a L'evangile
avec les autres en paix et repos/
enfouissant ce pendant et cachant
le talent du Seigneur, quelque evan¬
gile et verite que tu die avoir, tu en
es moins excuse. Car comme aveu¬
gle et conducteur des aveugles, met¬
tant offense et scandale devant ton pro¬
chain, tu ne idolatre pas tant seule¬
ment, mais fays les autres idola¬
trer, servant a l'idole, quand tu dis/
par parolles ou faictz d'ung peu
de pain: Voicy ton dieu, ton sauveur
qui ta rachete. Si comme Aaron qui
sors par trop grande infirmite et des¬
obeissance voulant plus complaire
aux hommes que a dieu. Et aussi Je¬
roboam m'eu plus par ambition et
convoitise/ que par ignorance, disoient
a leur peuple leur proposans ung
veau? Voicy les dieux o Israel, qui
te ont retire de la terre D'egypte.
Las mes tres aymez considerez en quel
espoventable inconvenient/ en quel pe¬
tris et danger de perdition vous estes,
voyans devant voz yeux et commu¬
nicans a telz horribles blasphemes
contre la majeste et bonte de dieu. Par¬
quoy delaissez et abandonnez telle ido¬
latrie/ sortans de Babylonne: ou bien
en ostant le mal d'entre vous resistez
de vostre povoir et l'abolissez, comme
ce vray ministre Moyse, et ces vrays
Roys Asa, Josaphat, Josias, Eze¬
chias/ et Manasse. Mais plus par la
vive et puissante parolle de dieu: ainsi
que a vous appartient, combien que aux
princes et gouverneurs est enjoinct
de ruiner et aneantir telle idolatrie/
par tout moyen qui soit. Autrement
si ainsi perseverez jamais n'entrerez
en la terre de promission/ non plus
que Aaron et les siens. Mais encore qui
est plus a estimer/ au royaume de dieu,
la spirituelle et vraye terre de promis¬
sion. En laquelle dieu par sa grace
nous retirant de cest Egypte mon¬
dain nous conduise/ par le grand
Moyse, Jesus christ. Amen.
Mais affin que mieux et en brief l'on
congnoisse le noir du blanc: les tenebres
de la lumiere et mensonge de verite/ je
redigeray en epilogue et petit recueil
despaindant come en une table, icelle mes¬
se avec ses couleurs, en laquelle on pour¬
ra dunc veue le tout contempler, mais
plus toutesfoys de coeur imaginer. Car
a ce descrire et pourtraire toutes les
plumes et pinceaux jamais ne suffi¬
roient, pour le grand et infiny abus
(qui en ceste messe tant variable et
desfiguree) est compris.
¶ S'ensuyvent les abus damnables
qui sont en la messe, contraires
a la saincte Cene de Je¬
sus Christ.
1 Pourtant que icelle messe n'est que
invention humaine/ et toutesfoys
elle est commandee, come si elle estoit
de dieu. Contre Deuter.12.a.d.
Matth.15.b. Rom̃.14.d.
2 Que elle est en telz desguisemens
et pompes d'acoustremens divers, tant
en couleurs que facons/ a l'imita¬
tion des juifz et payens. Contre Luc
20.g 1.Pierre.3.a.2 Timo.2.c.
3 Que elle est en telle sorte ordon¬
nee, que sans pain de froment non le¬
ve/ vin non aigre/ pierre sacree/ ci¬
erges et sonneries/ ne se doibt dire.
Contre Matth.26.c. 1.Corin.11.c.
4 Que ilz estiment icelle plus valoir/
pour les personnes qui la disent, con¬
stituees en plus grande office et di¬
gnite. Contre.2. Paralipo.18.c.
Romains.2.b.
5 Pourtant qu'ilz en font oblation
et sacrifice, comme sacrifians encore
Jesus christ. Contre.1. Corin.11.
e.f. Hebre.9.g.10.c.d.
6 Par icelle promettent satisfaction
et remission des pechez. Contre
Isaie.43.d. Heb.9.c. Actes.4.b.
7 Pourtant qu'ilz ont tant estime en
icelle/ leur faulx et blasphemant
Canon: duquel aussi les abuz sont telz.
¶ Les abuz du Canon.
1 Le Canon est plus estime de eux/
que L'evangile ou epistre: car aux laiz
est deffendu de lire. Contre Gal.1.b.
2 Il leur est commande de dire sur peine
de peche mortel. Contre Deute.
5.d. Proverb.30.a.
3 Ilz sont oblation de pain et de vin.
Contre Heb.9.c.d. 1.Pierre.1.d.
4 Ilz offrent le filz au pere qui s'est
offert soymesme. Contre.1.Ti¬
mothee.2.b. Hebre.1.a.
5 Ilz prient que leurs sacrifice soit
ainsi accepte/ comme le sacrifice de
Abel et de Abraham. Contre Heb.12.f.
6 Ilz estiment comme les Capernaites/
manger Christ en chair et en os de¬
dans le pain. Contre Jeh.6.g.
8 En icelle contreviennent a l'article
de l'ascension de Christ. Contre Luc
24.g. Actes.1.b.
9 Le prestre seul rompt et mange le pain.
Contre Luc.22.b. 1.Corin.11.e.
10 De ce que supersticieusement font
troys parties de l'hostie. Contre
Matth.26.c. 1.Corinth.11.f.
11 De ce que elle est dicte seulement
de matin et a jeun. Contre Mat¬
thieu.26.c. Jehan.13.a.
12 De ce qu'on deffend toucher le
pain et le calice que le prestre tou¬
che. Contre Luc.22.b.
13 La seule mort de Christ n'est point
annoncee en icelle. Contre.1.Cor.11.e.
14 Ilz font la messe en commemoration
des sainctz. Contre Luc.22. 1.Cor.11.
15. Elle est dicte pour les mortz, au con¬
traire de la Cene instituee pour les
vifz. Contre Mat.26.c. 1.Cor.11.e
16 Ilz essevent le pain et le calice pour
le faire adorer. Contre Exo.20.a.
17 Pour les gestes et mines qu'ilz
font tant hypocrites et dignes de ri¬
rer: come de mommeurs et batelleurs.
Contre Ephe.5.a.
18 Pour ce que souvent le sacrificateur qui
est fornicateur: la messe duquel est de¬
fendue par eux mesmes, de ouyr/ tou¬
tesfoys on loit. Contre.1.Cor.5.c.
19. De ce qu'on est contrainct de commu¬
nicquer avec le fornicateur/ avec
lequel toutesfoys on ne doibt point
manger. 1.Corin.5.c.
20 De ce qu'ilz conferment et favorisent
a autre purgatoire/ que au sang de
Jesus Christ, qui seulement nous
nettoye. 1.Jehã.1.c. Heb.1.a
21 De ce qu'ilz celebrent comme symo¬
niaques pour argent/ et autre chose
temporelle contrevenans a leurs insti¬
tutions. Contre Mat.10.a. Act̃.8.c.
22 Pour ce que elle est dicte et appli¬
quee/ tant pour les bestes et choses
perdues que pour les gens/ come vueil¬
lans d'ung mesme emplastre guarir
toutes maladies. Contre.1.Cor.11.
23 De ce que l'une est solennelle, et a
diverses ceremonies et facons de
faire, plus que l'autre. Contre Mat¬
thieu.26.c. 1.Corin.11.e.
24 De ce que le chanteur de messe se
dict estre plus digne et avoir plus
d'autorite que tous les anges/ que
la vierge Marie, et sainctz. Con¬
tre Rom̃.2.b. Ephe.6.c.
25 De ce que par la vertu des parol¬
les, estiment que Jesus Christ descen¬
de corporellement et toute la court
celeste/ dedans l'hostie. Contre Luc
24.g. Actes.1.d.
26 De ce que en si grande superstition re¬
servent en boytes et armaires leurs
hosties subjectes a pourritures et
corruption/ les pourmenans par
les rues en certain temps et jours.
Contre Matth.26.c. 1.Corin.11.e
27 De ce qu'on s'en retourne d'icelle
aussi fol/ comme on y est alle. Con¬
tre.1.Corin.14.c.d. Colos.3.c.
¶ De plusieurs autres abuz a superstitions
de la messe congnoistras au livre dit les
Cauteles de la messe/ certes cauteleuses:
au Rational divin/ sans raison et rien
moins que divin: en la Somme angelicque/
plus que inhumaine et diabolicque: au
Pastoral les ames paissant et nourrissant
de chardons: et au Pontifical/ pont de tout
mal/ desquelz en sont totalement remplis.
¶ Aucuns fruictz de la messe/ des
plus communs et notables.
1 Multitude de prebendes.
2 Multitude de prestrailles.
3 Multitude de temples et chapelles.
4 Multitude de autelz.
5 Diverses oblations et offrandes.
6 Richesses terriennes et orgueil.
7 L'oysivete et truandise des rases.
8 Multitude de paillardes.
9 Heures et prieres feinctes.
10 Tres mechante hypocrisie.
11 Rongement de vefves/ orphelins/ et
paovres.
12 Renoncement et abolissement de la mor
et passion de Christ.
Et ainsi consequamment des autres/
lesquelz sont infinis.
Bref l'erreur de la messe est plus perni¬
cieux et dommageable/ tant aux biens que
aux personnes/ d'autant quelle semble
avoir plus de espece de sainctete et de bien:
attendu qu'elle est tant execrable. Certes
le venin ou la peste qui est couverte/ nuyst
beaucoup plus/ que la manifeste.
Ite/ missa est.