¶ L'instruction des
enfans/ contenant la ma¬
niere de prononcer
et escrire en
francoys.
L'oraison de Jesu Christ.
Les articles de la foy.
Les dix commandemens.
La salutation angelicque.
Avec la declaration d'iceux/ faicte en
maniere de recueil/ des seulles sentences
de l'escripture saincte.
Item les figures des chiphres/ et leurs
valeurs.
Isaie.5.
Mon peuple a este captif/ pourtant
qu'il n'a pas eu science.
Psal.93.
Seigneur/ bienheureux est l'homme/ lequel
tu corrige/ et luy enseigne ta loy.
a b c d e f g h i k l m n o
p q r s t u x y z
A B C D E F G H I L M
N O P Q R S T U X Y Z
A B C D E F G H I K L M
N O P Q R S T U X
¶ Consonantes.
b c d f g k l m n p q r s t z
¶ Aspiration.
h
¶ Voyeles.
a e i y o u
¶ Consonantes et voyeles.
i et u
¶ Doubles.
d d/ i y/ m m/ n n/ r r/ s s/ u u/
¶ La forme d'oraison/ laquelle Jesus Christ
a enseigne aux siens/ les adressant vers dieu/
nostre commun pere/ pour obtenir toutes cho¬
ses en son nom.  Matth.6.
N¬
Ostre pere/ qui es eis cieux/
ton nom soit sanctifie.
Ton royaume advienne.
Ta volunte soit faicte/ ainsi en la ter¬
re comme au ciel.
Donnè nous aujourdhuy nostre pain
quotidien.
Et nous pardonnè noz offenses/ ainsi
que nous pardonnons a ceux qui nous
offensent.
Et ne nous induis point en tentation:
Mais delivre nous du mauvais.
¶ Car a toy est le royaume/ et la puissance/
et la gloire eis siecles des siecles. Amen.
¶ Les articles de nostre foy/ lesquelz devons
croire de cueur/ et confesser de bouche.
J¬
E croy en Dieu le pere tout puissant/
createur du ciel et de la terre.
Et en Jesus Christ son seul filz/ nostre
seigneur.
Conceu du sainct Esperit/ nay de la
vierge Mariè.
Ayant souffert soubz Ponce Pilate/
crucifie/ mort/ et ensevely/ descendu aux
enfers.
Le tiers jour ressuscité des mortz/
Monté aux cieux/ seant a la dextre de
dieu le pere tout puissant/
Dont viendra juger les vifz et les mortz.
¶ Je croy au sainct esperit.
La saincte eglise universelle/ la com¬
munion des sainctz/
La remission des pechez/
La resurrection de la chair.
La vie eternelle. Amen.
¶ Les dix commandemens de la loy: ainsi que
le seigneur Dieu de mot a mot donna a Moyse/
escriptz de son doygt en deux tables/ demon¬
strans ce qu'il fault faire et non faire/ desquelz
◊ / selon les anciens/ principalle¬
ment Hebrieux et Grecz. Exode.20.
¶ La premiere table contient cinq comman¬
demens/ concernans singulierement
l'honneur de Dieu.
Preface.
M¬
Oymesme suis l'Eternel/ ton Di¬
eu/ qui t'ay tire hors de la terre
d'Egypte/ de la maison de servitude.
¶ Le premier commandement.
Tu n'auras point d'autres dieux de¬
vant moy.
¶ Le .ii. commandement.
Tu ne te feras image taillee/ ne simi¬
litude quelconque/ des choses qui sont
la sus au ciel/ ne ca bas en la terre/ ne
eis eaues dessoubz la terre. Tu ne t'en¬
clineras point à icelles/ et ne les servi¬
ras. Car moymesme suis l'Eternel/
ton Dieu/ Dieu jaloux/ punissant l'ini¬
quite des peres sur les enfans/ en la
troysiesme et quatriesme generation/ de
ceux qui me hayent. Et faisant mise¬
ricorde en mille generations/ à ceulx qui
m'ayment/ et gardent mes commandemens.
¶ Le .iii. commandement.
Tu ne prendras point le nom de l'E¬
ternel/ ton Dieu/ en vain. Car l'Eternel
ne tiendra point innocent/ celuy qui pren¬
dra son nom en vain.
¶ Le .iiii. commandement.
Aye souvenance du jour du repos pour
le sanctifier. Six jours tu travailleras/ et
feras toute ton oeuvre. Mais le septies¬
me jour est le repos de l'Eternel/ ton
Dieu. Tu ne feras aucune oeuvre en
iceluy/ toy/ ton filz/ ta fille/ ton serviteur/
ta servante/ ton bestial/ et l'estrangier qui
est dedens tes portes. Car en six jours
l'Eternel feit le ciel et la terre/ et la mer/ et
tout ce qui est en iceux: et se reposa au se¬
ptiesme jour. Et pourtant l'Eternel be¬
neit le jour du repos/ et le sanctifia.
¶ Le .v. commandement.
Honnore ton pere et ta mere/ affin que
tes jours soient prolongez sur la terre/
laquelle l'Eternel/ ton Dieu te donne.
¶ La seconde table contient autres cinq comman¬
demens/ concernans la dilection du
prochain/ pour l'amour
de Dieu.
¶ Le .ui. commandement.
Tu ne occiras point.
¶ Le .uii. commandement.
Tu ne feras point adultere.
¶ Le .uiii. commandement.
Tu ne desroberas point.
¶ Le .ix. commandement.
Tu ne diras point faux tesmoigna¬
ge contre ton prochain.
¶ Le .x. commandement.
Tu ne convoiteras point la maison
de ton prochain. Tu ne convoiteras la
femme d'iceluy/ ne son serviteur/ ne sa
servante/ ne son beuf/ ne son asne/ ne
aucune chose qui soit à luy.
¶ Du mystere de l'incarnation de nostre sei¬
gneur et seul sauveur Jesus Christ/ laquelle
fut annoncee a la vierge Marie/ par l'ange Ga¬
briel/ ayant lors mandement de Dieu.
Sainct Luc. chapitre.1.
E¬
T quand l'ange parvint à elle/ il dit:
Je te salue pleine de grace/ le Sei¬
gneur est avec toy/ tu es beneite entre
les femmes. Et quand icelle l'eut ouy/
elle fut troublee du propos d'iceluy/ et
pensoit quelle estoit ceste salutation. Et
l'ange luy dit: Marie ne crains point:
car tu as trouve grace devant Dieu.
Voicy tu conceveras en ton ventre/ et
enfanteras un filz/ et appelleras son nom
Jesus etc. Item Elizabeth/ dit: Tu es be¬
neite entre les femmes/ et beneit est le
fruict de ton ventre.
L'ange a Joseph. Matth.1.
Elle enfantera un filz/ et appelleras
son nom Jesus. Car il sauvera son peu¬
ple de leurs pechez.
¶ Brieve declaration de l'oraison
dominicale/ extraicte des
escriptures sain¬
ctes.
Premierement de l'oraison.
Seigneur/ enseigne nous a prier. Luc.11.a.
Demandez et on vous donnera. Cerchez et vous
trouverez. Frappez (a la porte) et on vous ouvrira.
Car quiconque demande/ il recoit: et quiconque cer¬
che/ il trouve: et a celuy qui frappe (a la porte) on
luy ouvrira. Matth.7.b.
Et quand tu prieras/ ne soys point comme les hy¬
pocrites. Car ilz ayment debout prier aux assemblees
et aux coings des rues: affin qu'ilz soyent veuz des
hommes. En verite je vous dy/ qu'ilz ont receu leur
loyer. Mais toy/ quant tu prieras/ entre en ta cham¬
bre: et clos l'huys/ et prie ton pere en secret: et ton pere
qui voyt en secret/ le te rendra manifestement.
Et quand vous prierez/ ne parlez point beaucoup/
comme les infideles. Car ilz cuident estre exaucez par
beaucoup de parolles. Ne soyez donc semblables
a eux. Car vostre pere congnoit ce qui vous est be¬
soing: devant que le requerez. Vous donc priez ainsi:
Nostre pere etc. Matth.6.a.b.
Semblablement aussi l'esperit ayde noz infir¬
mitez. Car nous ne scavons point quelle chose nous
devons prier/ comme il appartient: mais l'esperit mesme
prie pour nous par gemissemens inenarrables. Et
celuy qui regarde les coeurs/ scet quel est l'affection
de l'esperit. Car il prie pour les sainctz selon Dieu.
Roma.8.e.
Croy moy/ que l'heure est venue/ quand vous ne ado¬
rerez le pere/ ne en ceste montaigne/ ne en Hierusalem.
L'heure vient et des maintenant est: quand les vrays
adorateurs adoreront le pere en esperit et verite. Car
aussi le pere quiert telz/ qui le adorent. Dieu est espe¬
rit: et faut que ceux qui le adorent/ le adorent en
esperit et verite. Jehan.4.c.
Car nous sommes la circoncision/ servans a
Dieu en esperit. Philip.3.a.
Je prieray d'esperit/ mais je prieray aussi d'enten¬
dement. J'ayme mieux parler cinq motz en mon
sens en l'eglise: affin que je instruise les autres: que
dix mille parolles en language. 1.Corin.14.c.d.
Je vueil donc que les hommes facent oraison en tout
lieu/ levans les mains pures/ sans ire et dissention.
1.Timoth.2.c.
Veillez donc en tout temps/ prians. Luc.21.g.
Prians en toute oraison et supplication en tout
temps en esperit. Ephe.6.c.
Je loueray L'eternel en tout temps/ sa louenge se¬
ra tousjours en ma bouche. Ps̈.34.a.
Nous nous esjouyssons pour vous devant nostre
Dieu/ prians nuyct et jour fort abondamment.
1.Thessalo.3.c.
Il faut tousjours prier/ et ne se lasser point. Lu.18.a
Priez sans cesser. 1.Thessa.5.d.
En verite/ en verite je vous dy/ que se vous de¬
mandez quelque chose a mon pere en mon nom/ il
le vous donnera. Joan.16.e.
¶ Les deux conditions principallement
requises/ en l'oraison.
Marc.11.d.
1. Toutes choses quelconques que vous deman¬
dez en priant/ croyez que vous l'aurez: et elles se¬
ront vostres.
2 Et quant vous serez pour faire oraison/ pardon¬
nez se vous avez quelque chose contre aucun/ affin
aussi que vostre pere/ qui est eis cieux/ vous pardon¬
ne voz pechez.
¶ Nostre pere.
A nous est un Dieu/ lequel est pere/ duquel sont
toutes choses/ et nous par luy. 1.Corin.8.a.
Je suis le pere de Israel. Jerem̃.31.b.
Je vous seray pour pere/ et vous me serez pour filz et
filles/ dit le Seigneur tout puissant. 2.Corin.6.c.
Le filz honnore le pere/ et le serviteur son seigneur.
Si donc je suis pere: ou est mon honneur. Et si je suis
seigneur: ou est la crainte envers moy. Malach.1.b.
Qui est l'homme d'entre vous auquel si son filz
luy demande du pain: luy donnera il une pierre? Ou
si luy demande du poisson: luy donnera il un serpent?
Se vous donc qui estes mauvais scavez donner a
voz enfans des bons dons: combien plus vostre pere
qui est aux cieux/ donnera des biens a ceux qui le
requierent? Matth.7.b.
O Eternel/ tu es nostre pere/ et nostre redempteur/
ton nom est a perpetuite. Isaie.63.d.
O pere/ seigneur du ciel et de la terre/ je te rends
graces que tu as absconse ces choses aux sages et
prudens: et les as revele aux petis. Certe pere/ tel a
este ton bon plaisir devant toy. Toutes choses me
sont baillees par mon pere. Et nul n'a congneu le
filz/ sinon le pere: ne aussi nul n'a congneu le pere/
sinon le filz/ et celuy auquel le filz le vouldra re¬
veler. Matth.11.d.
Voyez quelle charite le pere nous a donne: que
nous soyons nommez enfans de Dieu. 1.Joan.3.a.
Pourtant que vous estes filz/ Dieu a envoye
l'esperit de son filz en noz coeurs/ criant/ abba (c'est
adire) pere. Et par ainsi/ maintenant nul n'est serf/
mais filz. Si lors filz/ aussi heritier de Dieu par
Christ. Gala.4.a.
Car quiconques sont menez de l'esperit de Dieu/
iceux sont filz de Dieu. Car vous n'avez point re¬
ceu l'esperit de servitude pour estre encore en crainte:
mais vous avez receu l'esperit d'adoption/ par lequel
nous crions. abba/ pere. Iceluy esperit rend tesmoi¬
gnage avec nostre esperit: que nous sommes enfans
de Dieu. Et se nous sommes enfans/ nous sommes
aussi heritiers/ heritiers certes de Dieu/ et coheri¬
tiers de Christ. Roma.8.c.
N'avons nous pas tous un seul pere? n'avons
nous pas un seul Dieu/ qui nous a cree? Pour¬
quoy donc un chascun mesprise il son frere/ rompant
l'aliance de noz peres? Malach.2.b.
N'est ce point celuy ton pere/ qui t'a possede/ celuy
qui t'a faict et forme? 5.Moyse.32.a.
Qui es eis cieux.
Ne vueillez point estre appellez maistres. Car
un est vostre maistre/ c'est ascavoir Christ: mais vous
tous estes freres. Et ne appellez aucun sur la terre vostre
pere. Car un est vostre pere/ qui est eis cieux. Mat.23.a.
J'ay esleve mes yeux a toy/ qui habite eis cieux.
Psal.123.a.
L'eternel a constitue son thronne au ciel/ et son
royaume a domination par tout. Ps̈.103.d.
Nostre Dieu est au ciel/ il faict toutes choses
qu'il veut. Ps̈.115.a.
Le ciel universel est a L'eternel/ et aux hommes a
donne la terre. Ps̈.115.d.
Le ciel est mon siege/ et la terre est le marchepied
de mes piedz. Quelle sera ceste maison que vous me
edifierez? et quel sera le lieu de ma demeure? Ma
main a faict toutes ces choses/ et toutes ces choses
universelles ont este faictes/ dit L'eternel. Isa.66.a.
Ne remply je pas le ciel/ et la terre? dit L'eternel.
Jeremie.23.e.
Si le ciel/ et les cieux des cieux ne le peuvent com¬
prendre? or que sera il de ceste maison que j'ay edi¬
fiee? 1.des Roys.8.d/ 2.des Cronicques.2.b. et. 6.c.
Lors Salomon luy edifia une maison. Mais
le tres haut ne habite point aux temples faictz de
la main/ comme dit le Prophete. etc. Act̃.7.f.
Dieu qui a faict le monde/ et toutes choses qui
sont en iceluy/ veu qu'il est seigneur du ciel et de la
terre: il ne habite point aux temples faictz de la
main/ et si n'est point servy de par les mains des hom¬
mes/ ayant besoing de quelque chose: veu qu'il est
celuy qui donne a tous vie et respiration par tout/ et
a faict de un sang tout le genre humain/ pour ha¬
biter sur toute la face de la terre: determinant temps
ordonnez a ce/ et les fins de leur habitation/ pour
querir Dieu: si d'aventure ilz le toucheroient et trou¬
veroient: ja soit qu'il ne soit point loing de un cha¬
scun de nous. Car par luy nous vivons et mouvons/ et
sommes: comme aussi aucuns d'entre voz poetes le ont dit.
Aussi certes nous sommes genre de luy etc. Act̃.17.f.
Ton nom soit sanctifie.
Je donneray a congnoistre mon sainct nom/ au mi¬
lieu de mon peuple D'israel: et ne souilleray plus
mon sainct nom. Et si congnoistront les gens/ que je
suis L'eternel/ le sainct D'israel. Ezech.39.b.
En ce jour la sera le seul Eternel/ et le nom de
luy sera seul. zacha.14.b.
O maison D'israel je ne le feray pas/ pour l'a¬
mour de vous/ mais pour mon sainct nom. Ezech.36.e
Quiconque invocque mon nom: et ma gloire/ je
l'ay cree et forme/ et si l'ay faict. Isa.43.a.
Et adviendra que quiconque invocquera le nom
de L'eternel sera sauve. Joel.2.g.
O Eternel/ nostre seigneur/ que ton nom est mer¬
veilleux par toute la terre universelle. Ps̈.8.a.
Depuis le soleil levant jusque a soleil couchant/
mon nom est grand/ entre les gens et en toute pla¬
ce. Malach.1.c.
Son nom est sainct et terrible. Ps̈.111.b.
Le nom de L'eternel est une forte tour: le juste se
retirera en icelle/ et sera muny. Prover.18.b.
Vous qui estes serviteurs de L'eternel louez le:
louez le nom de L'eternel. Le nom de L'eternel
soit collaude/ et a tousjours mais. Depuis le so¬
leil levant jusques a soleil couchant: le nom de L'e¬
ternel est digne de louenge. Ps̈.113.a. Dañ.2.c.
Chantez a L'eternel/ et donnez louenge a son nom:
annoncez de jour en jour son salut. Racontez sa
gloire entre les gens/ et ses merveilles entre tous
les peuples. Ps̈.96.a.
Non pas a nous o Eternel/ non pas a nous:
mais a ton nom donne la gloire/ a cause de ta mise¬
ricorde et de ta verite. Ps̈.115.a.
Sire dieu/ nostre sauveur/ donne nous ayde pour
l'honneur de ton nom: et nous delivre/ et pardonne
noz pechez/ a cause de ton nom. Ps̈.79.b.
O Eternel/ enseigne moy ta voye: je chemine¬
ray en ta verite: unis mon coeur/ affin qu'il craigne
ton nom. Seigneur qui es mon dieu/ je te rendray
louenge de tout mon coeur/ et glorifieray ton nom
eternellement. Ps̈.86.b.145.a.1. Cronic.29.c.
Je te feray sacrifice en liberalite: o Eternel/ je
magnifieray ton nom: car il est bon. Ps̈.54.b.
Je annonceray ton nom a mes freres: je te loueray
au milieu de la congregation. Ps̈.22.e.33.c. Heb.2.c.
L'eternel l'a donne/ et L'eternel l'a oste: le nom de
L'eternel soit loue. Job.1.d.
Offrons donc par luy sacrifice de louenge tous¬
jours a dieu: c'est adire/ le fruict des levres/ confes¬
sans louenge a son nom. Heb.13.c.
Ton royaume advienne.
Cerchez premierement le royaume de dieu/ et sa
justice: et toutes choses vous seront adjoustees.
Matth.6.d. Luc.12.d.
Le royaume de dieu n'est point viande et breuvage:
mais justice/ paix/ et joye/ au sainct esperit. Ro.14.c.
Le royaume de dieu n'est point en parolle: mais
en vertu. 1.Corin.4.d.
Le royaume de dieu ne viendra point par y pren¬
dre garde: et ne diront point: Voyci/ il est cy: ou il
est la. Car/ voyci: le royaume de dieu est dedens
vous. Luc.17.e.
Se aucun n'est nay d'enhaut: il ne peut veoir le
royaume de dieu. Jeh.3.a.
Se aucun n'est nay de eaue/ et du sainct esperit:
il ne peut entrer au royaume de dieu. Jeh.3.a.
Quiconque ne recevera le royaume de dieu comme
enfant: il n'entrera point en iceluy. Lu.18.c. Mar.10.b.
La chair et le sang ne peuvent obtenir l'heritage
du royaume de Dieu. 1.Corin.15.f.
Le royaume des cieux seuffre violence: et les vio¬
lent le ravissent. Matth.11.b.
Lequel (c'est ascavoir Dieu) nous a delivre de
la puissance des tenebres: et nous a transporte au
royaume de son filz bien ayme: par lequel nous
avons redemption par son sang/ remission des pe¬
chez etc. Coloss.1.b.
Lors sera incontinent la fin/ quand il baillera
le royaume a Dieu et pere: quand il abolira toute
principaute/ et toute puissance et vertu. Car il faut
qu'il regne jusque a ce qu'il aura mis tous ses enne¬
mis soubz ses piedz. Le dernier ennemy (qui est la
mort) sera destruict. 1.Corin.15.d.
¶ Similitudes du royaume de Dieu. Mat.
13.a.e. Marc.4.a.b. Luc.8.a.b. Matth.13.e.
Mar.4.d. Luc.13.d.e. Matth.13.f.g.18.c.20.a.
22.a. Luc.14.d. Mat.25.a.b. Luc.19.b.15.a.
Ta volunte soit faicte etc.
Seigneur/ que veux tu que je face. Act̃.9.a.
Enseigne moy que je face ta volunte: car tu es
mon dieu: ton bon esperit me conduyra en la terre
droicte. Ps̈.143.c.
Ceste est la volunte de celuy qui m'a envoye/ que
tout homme qui voit le filz/ et croit en luy/ ait vie eter¬
nelle: et je le ressusciteray au dernier jour. Jeh.6.d.
Tu feras ce qui est droit et bon devant les yeux
de L'eternel: affin qu'il te soit bien. 5.Moyse.6.c.
Vous ne ferez point ce qu'il semblera a ung cha¬
scun estre droit en ses yeux. 5.Moyse.12.a.
Plusieurs pensees sont au coeur de l'homme: mais
le conseil de L'eternel est ferme. Prover.19.c.
Mon conseil sera ferme/ et feray toute ma vo¬
lunte. Isaie.46.d.
Il faict selon sa volunte/ tant eis vertus cele¬
stes/ que eis habitans de la terre. Et si ny a nul qui
resiste a sa main: et qui luy die: Pourquoy fais tu
ce? Daniel.4.g.
Ce n'est point donc ne par celuy qui veut/ ne par
celuy qui court: mais c'est par Dieu faisant miseri¬
corde. Roma.9.c.
Car c'est Dieu qui oeuvre en vous/ et le vouloir
et le faire/ par bonne volunte. Philip2.b.
Il oeuvre toutes choses selon le conseil de sa vo¬
lunte/ affin que soyons en louenge de sa gloire.
Ephesi.1.b.
Nous avons telle fiance a Dieu par Christ/ non
pas que nous soyons suffisans de penser quelque
chose de nous/ comme de nous: mais nostre suffisan¬
ce est de Dieu. 2.Corin.3.b.
Je ne fais pas ce que je veux: mais je fay ce que
je ne veux pas. Et si je fay ce que je ne veux point: je
consentz a la loy qu'elle est bonne. Item. Je ne
fay point le bien/ lequel je veux: mais je fais le mal/
lequel je ne veux point. Item/ Je trouve donc la
loy/ a moy vueillant faire bien/ que mal m'est ad¬
joingt. Car je prens plaisir a la loy de Dieu/ selon
l'homme interieur: mais je voy une autre loy en mes
membres/ repugnante a la loy de mon entendement/ et
me rendant prisonnier a la loy de peche/ laquelle est
en mes membres. Las moy miserable homme/ qui me
delivrera du corps de ceste mort? Je rendz grace a
Dieu/ par Jesus Christ nostre seigneur. Rom̃.7.d.
Qui faict la volunte de dieu/ demeure eternel¬
lement. 1.Jeh.2.c.
Collaudez L'eternel vous anges d'iceluy/ qui
estes puissantz en vertu/ accomplissans son mande¬
ment/ pour obeir a la voix de sa parolle. Louez L'e¬
ternel vous tous exercites d'iceluy: qui estes ses mi¬
nistres/ faisans sa volunte. Ps̈.103.f.
Gloire soit a Dieu eis lieux tres hautz: et en
terre/ paix: aux hommes/ bonne volunte. Luc.2.b.
La volunte du Seigneur soit faicte. Act̃.21.c.
Qui dis a Cyrus mon pasteur/ et accompliras
toute ma volunte. Isaie.44.d.
Je suis descendu du ciel: non point pour faire ma vo¬
lunte: mais la volunte de celuy qui m'a envoye. Je.6.d.
Tu ne veux point sacrifice ne offrande: mais tu
me appareille les aureilles: tu ne demande point sa¬
crifice brusle/ ny oblation pour le peche. Adonc j'ay
dit: Me voyci venu: au roulle du livre il est escrit
de moy: que je face ta volunte: O mon dieu je l'ay
bien voulu: aussi est ta loy dedens mes entrailles.
Ps̈.49.b. Hebr.10.b.
Je ne quiers point ma volunte: mais la volun¬
te du pere qui m'a envoye. Jeh.5.e.
Non point comme je veux: mais comme tu veux.
Matth.26d. Mar.14.d.
Non point ma volunte: mais la tienne soit fai¬
cte. Luc.22.c.
Puis donc que Christ a souffert pour nous en la
chair/ vous aussi soyez armez de celle mesme pen¬
see. Car qui souffroit en la chair/ a faict fin a pe¬
che: affin que doresnavant de ce qu'il reste de temps
en la chair il vive: non point aux desirs des hom¬
mes/ mais a la volunte de Dieu. 1.Pet̃.4.a.g.
Ne vous conformez point a ce siecle: mais soyez
reformez/ en la nouvellete de vostre sens: affin que
vous congnoissiez par experience/ quelle est la vo¬
lunte de Dieu/ bonne/ et bien plaisante/ et parfaicte.
Romains.12.a.
Ceste est la volunte de dieu/ vostre sanctifica¬
tion/ que vous vous absteniez de fornication: a ce
que un chascun de vous sache posseder son vais¬
seau en sanctification et honneur/ non point en pas¬
sion de desir/ ainsi comme les gens/ lesquelles n'on
point congneu dieu. 1.Thessa.4.a.
Ne soyez point mal advisez: mais entendans
quelle est la volunte de dieu. Ephe.5.d.
Tousjours diligentement travaillans pour vous
en prieres/ affin que soyez parfaictz et consommez
en toute volunte de Dieu. Coloss.4.d.
Et ceste est la fiance/ laquelle avons a luy/ que ce
que nous demanderons selon sa volunte il nous
oyt etc. 1.Jehan.5.c.
Et le dieu de paix qui a retire des mortz le grand
pasteur des brebis/ nostre seigneur Jesus Christ/ par
le sang du testament eternel/ vous rende parfaictz
en toute bonne oeuvre/ pour faire sa volunte/ et fa¬
ce en vous ce qui est plaisant devant luy/ par Jesus
Christ/ auquel est gloire eis siecles des siecles. Amen.
Hebr.13.d.
Donne nous aujourdhuy etc.
La benediction de L'eternel enrichy/ et ce sans
aucune moleste. Prover.10.c.
Il donne viande a toute creature: car sa miseri¬
corde est eternellement. Ps̈.136.c.
Aussi a tout homme a qui dieu a donne richesse et
chevance/ et luy a donne faculte d'en menger et pren¬
dre sa part/ et se esjouyr de son labeur/ ce est don de
dieu. Eccłs.5.d.
L'eternel ne affligera point la vie du juste par
famine. Prover.10.a.
J'ay este jeune enfant/ et si suys envieilly/ mais je
n'ay pas veu le juste de laisse: ne sa semence querant
le pain. Ps̈.37.d.
Qui a appareille aux corbeaux la proye/ quand
leurs petis crient envers Dieu: lesquelz sont errans
par faute de mengeaille? Job.38.c.
Il donne aux bestes leur viande/ et aux petis
corbeaux/ qui crient. Ps̈.147.b.
Les petis lyons sont rugissans apres la proye/
et a enquerir de dieu viande pour eux. Ps.104.c.
Tous iceux sont attendans apres toy/ que tu
leur donne viande en leur temps. Tu leur donne/
et la recueillent: tu ouvre ta main/ lors sont rassasiez
de bien. Ps̈.104.f.
Remetz ta cure a L'eternel/ et il te nourrira.
Ps̈.55.d.
Jectez tout vostre soucy en luy/ car il a soing de
vous. 1.Pier.5.b.
N'ayez soing de nulle chose/ mais en toute prie¬
re et oraison avec action de graces voz petitions soient
notoires vers dieu. Philip.4.a.
Et pourtant je vous dy/ n'ayez point soucy pour
vostre vie/ que vous mangerez ou beuvrez: ne pour vo¬
stre corps dequoy vous serez vestu. N'est point plus la
vie/ que la viande: et le corps plus que le vestement?
Regardez aux oyseaux du ciel. Car ilz ne sement/
ne moyssonnent/ ne assemblent en greniers: et
vostre pere celeste les nourrit. N'estes vous point
beaucoup plus excellens que iceux? Et qui est ce¬
luy de vous qui en se souciant puisse adjouster a sa
grandeur une coudee? Et pourquoy estes vous en
soucy du vestement? Considerez les lis des champs:
comment ilz croissent. Ilz ne labeurent/ et ne fillent point.
Toutesfoys je vous dy/ que Salomon en toute sa
gloire/ n'a point este vestu/ comme un d'iceux. Se dieu
donc vest ainsi l'herbe des champs/ laquelle est au¬
jourdhuy/ et demain est mise au four: combien
plus le fera il a vous/ o gens de petite fiance? Ne
soyez donc en soucy/ disans: que mangerons nous?
et que beuvrons nous? ou dequoy serons nous vestus?
Car les gens s'enquierent de toutes ces choses. Cer¬
tainement vostre pere celeste congnoit que de toutes
ces choses avez besoing. Querez donc premierement
le royaume de dieu etc. Mat.6.d.
Ne me donne mendicite/ ne richesses: donne moy a
vivre par mesure: que par aventure quand seroye saou¬
le je ne renie/ et die: Qui est L'eternel? Affin aussi que
par indigence je ne desrobe: et que ne prenne en vain
le nom de mon dieu. Prover.30.b.
Si les richesses abondent/ n'y mettez point le
coeur. Ps̈.62.c.
Et nous pardonne noz pechez.
Moymesme moymesme suis celuy qui efface
tes iniquitez a l'occasion de moy: et n'auray plus de
souvenance de tes pechez. Isaie.43.d.
J'ay efface ton iniquite comme la nuee/ et ton peche
comme la petite nuee. Retourne a moy/ car je t'ay ga¬
ranty. Isa.44.d.
L'eternel est bening et misericordieux/ il est pa¬
tient et moult debonnaire: il ne estrive jamais/ et ne
garde point son courroux eternellement. Il ne nous
faict point selon noz pechez/ et ne nous retribue point
selon noz iniquitez. Car selon la hauteur du ciel
au regard de la terre/ sa misericorde a puissance sur
ceux qui le craignent. Selon la longueur de Orient
en Occident: de tant faict il noz transgressions
loing de nous. Comme le pere a pitie et compassion de
ses enfans: ainsi L'eternel a misericorde de ceux qui
le craignent. Car il congnoit dequoy il nous a for¬
me/ et a recordation que nous sommes poudre. Ps̈.103.b.
Ne soys point honteux de confesser tes pechez: et ne
te submetz pas a tout homme pour le peche. Eccłi.4.e.
Si nous confessons noz pechez/ dieu est fidele et
juste/ pour nous pardonner noz pechez/ et nous net¬
toyer de toute iniquite. Si nous disons que n'avons
point peche: nous le faisons menteur/ et sa parolle
n'est point en nous. 1.Jehan.1.d.
Qui dira: mon cueur est purge? je suis net de
peche? Prover.20.b.
Car il n'est homme juste en la terre/ qui face bien/ et
ne peche. Eccl.7.c. 1.Roys.8.e. Ps̈.53.a. Ro.3.b.
Le juste chet sept foys. Prover.24.c.
Qui est l'homme sans macule/ et juste/ estant nay
de la femme? Voyci il ne se fie point a ses sainctz/ et
si les cieux ne sont point netz devant ses yeux. Com¬
bien plus sera l'homme abominable et inutile/ qui boit
l'iniquite/ comme eaue. Job.15.b.4.d.25.b.
Qui est celuy qui entend les pechez? Seigneur
dieu nettoye moy de mes pechez. Ps̈.19.d.
J'ay tourne ma face vers mon Seigneur dieu:
pour prier et faire supplication/ en jeunes/ en sac/ et
en cendre: et priay a mon Seigneur dieu/ et me confessay
et dis: Je te prie Seigneur dieu/ qui es grand et ter¬
rible etc. Daniel.9.a.
Je t'ay manifeste mon peche/ et n'ay point cache
mon delict/ J'ay dict: Me accusant moymesme/ je
confesseray ma transgression/ a L'eternel: et tu as
pardonne l'offence de mon peche. Ps̈.32.a. et. 19.d.
Sire dieu aye mercy de moy/ selon ta misericor¬
de: efface ma transgression selon la multitude de ta
benignite. Lave moy tres grandement de mon ini¬
quite: et me nettoye de mon peche. Car je congnoy
ma transgression/ et mon peche estre tousjours con¬
tre moy. J'ay peche contre toy seul/ et ay mal faict
devant tes yeux. Ps̈.51.a.
Convertis moy/ et je seray converty. Car tu es
L'eternel mon dieu. Jere.31.d. Ps̈.80.a.
Purifie moy de ysope/ et je seray nettoye: lave
moy/ et je seray plus blanc que la neige. Ps̈.51.b.
Comme nous pardonnons etc.
Si vous pardonnez aux hommes leurs fautes/
aussi vostre pere celeste vous pardonnera. Et si vous
ne remettez aux hommes leurs offenses: aussi vostre
pere ne vous pardonnera point voz pechez. Mat¬
thieu.6.b. Luc.11.d.
Pardonnez/ et il vous sera pardonne. Luc.6.f.
Si tu offre ton don a l'autel/ et la il te souvient
que ton frere a quelque chose a l'encontre de toy/
laisse ton don devant l'autel: et va premierement
te reconcilier a ton frere. Et alors viens/ et presente
ton don. Soys bien tost d'acord avec ton adverse
partie/ quand tu es avec luy en la voye: affin qu'il
n'advienne/ que ton adverse partie te livre au juge/ et
que le juge te baille au ministre/ et que tu soys en¬
voye en prison. Je te dis en verite/ que tu ne parti¬
ras de la jusque a ce que tu auras paye la derniere
maille. Matth.5.d.
Si ton frere t'a offense/ va et le reprens entre toy et
luy seul. Item. Tout ainsi vous fera aussi mon pere ce¬
leste: si vous ne avez pardonne de voz coeurs un cha¬
scun de vous a son frere. Matth.18.c.d. Luc.17.a.
Confessez l'un a l'autre voz pechez/ et priez l'un
pour l'autre. Jacques.5.d.
Supportans l'un l'autre/ et pardonnans entre vous
mesmes. Si aucun contre aucun a querelle: comme aussi
Christ vous a pardonne/ vous aussi pareillement. Coł.3.b.
Beneissez ceux qui vous mauldissent: et priez
pour ceux qui vous outragent. Luc.6.d.
Priez pour ceux qui vous outragent/ et vous
poursuyvent: affin que soyez enfans de vostre pere/
qui est eis cieux/ lequel faict lever son soleil sur
les bons et sur les mauvais: et envoye pluye sur les
justes et injustes. Matth.5.g.
Jesus Christ: Pere pardonne leur: car ilz ne sca¬
vent qu'ilz font. Luc.23.e.
Sainct Estienne) Seigneur ne leur impute point ce peche:
Car ilz ne scavent quelle chose ilz font. Act̃.7.g.
Et ne nous induis point en tentation.
¶ De deux manieres de tentations/ dont la pre¬
miere qui s'ensuit est approbation de nostre foy.
Mes freres reputez pour toute joye/ quand vous
escherrez en diverses tentations: scachans que la
probation de vostre foy faict avoir patience. Jac¬
ques.1.a. Romains.5.a.
Bienheureux est l'homme qui souffre tentation:
Car quand il aura este esprouve il recevra la cou¬
ronne de vie: laquelle Dieu a promis a ceux qui
l'aymeroient. Jacques.1.b.
Mon filz ne refuse point la castigation de L'eter¬
nel: et ne te courrouce pas quand il te corrigera. Car
celuy que L'eternel ayme/ il le chastie: et y prent son
plaisir/ comme le pere au filz. Prover.3.b.
La fournaise esprouve les vaisseaux du potier:
et la tentation de tribulation/ les hommes justes.
Ecclesiastic.27.a.
O Eternel esprouve moy/ et me tente/ brusle mes
reins et mon coeur. Ps̈.26.a.
C'est assez que tu aye ma grace: car ma vertu est
parfaicte en infirmite. 2.Corin.12.c.
Dieu est fidele/ lequel ne vous laissera point
tenter/ outre ce que povez: mais fera bonne yssue
avec la tentation/ affin que le puissiez soustenir.
1.Corin.10.c.
Le Seigneur scet delivrer ceux qui ont piete.
2.Pierre.2.b.
Vous estes ceux qui avez persevere avec moy
en mes tentations. Luc.22.c.
¶ De l'autre tentation/ laquelle
demandons eviter.
Veillez et priez/ affin que vous n'entriez en ten¬
tation. Certes l'esperit est prompt/ mais la chair est
infirme. Matth.26.d. Mar.14.d.
Quand aucun est tente/ ne die point qu'il est tente
de Dieu. Car Dieu n'est point tenteur des maux:
aussi ne tente il point aucun: mais un chascun est
tente/ quand par sa propre concupiscence est attire
et incite. Puis apres quand la concupiscence a con¬
ceu elle enfante peche: et le peche quand il est con¬
summe il engendre mort. Jacques.1.b.
Ceux qui appetent estre riches/ ilz tombent en
tentation/ et au lacz et plusieurs desirs. 1.Timo.6.c.
Consydere toymesme/ affin que ne soye aussi
tente. Gala.6.a.
Mais nous delivre du
maling.
Soyez sobres/ et veillez: Car vostre adversaire
le diable circuit comme ung lyon rugissant/ cerchant
quelcun pour devorer/ auquel resistez fort en la foy etc.
1.Pierre.5.b. Psal.55.d.
Je ne prie point que tu les ostes du monde mais
que tu les garde du mauvais. Jehan.17.c.
Voicy Satan qui a demande de vous cribler/ com¬
me le froment/ mais j'ay prie pour toy/ affin que ta
foy ne defaille point: et toy quand tu seras converti
conferme tes freres. Luc.22.c.
J'ay envoye pour congnoistre vostre foy: affin que
d'aventure/ celuy qui tente ne vous eut tente: et que
nostre labeur ne soit vain. 1.Thess.3.b.
Nous scavons que quiconque est nay de dieu/ ne
peche point: mais qui est nay de Dieu/ il se garde soy¬
mesme/ et le mauvais ne le touche point. 1.Jeh.5.d.
Car tout ce qui est nay de dieu/ surmonte le mon¬
de: et ceste est la victoire/ qui surmonte le monde/
nostre foy. 1.Jehan.5.a.
¶ Car a toy est le royaume etc.
O Eternel/ dieu D'israel nostre pere/ loue soye
tu des le siecle et a tousjours mais. O Eternel a
toy est la magnificence/ et la puissance/ et la gloire/
et la victoire/ et la louenge. Car tout ce qui est au ciel
et en la terre est tien. O Eternel a toy est le royau¬
me/ et as la principaute sur tous princes. A toy sont
les richesses et l'honneur/ et si as domination par¬
tout/ et en ta main est la vertu et puissance/ et en ta
main est l'excellence et empire sur tous. Dont main¬
tenant nostre Dieu/ nous te rendons louenge/ et
collaudons ton noble nom. 1.Cronic.29.c. Voyez
tout le Psal.145.
A dieu seul saige/ nostre sauveur/ gloire et ma¬
gnificence/ empire et puissance maintenant/ et en tous
les siecles. Amen. Jude.1.g. Rom̃.11.d.16.d. Timo.
1.d. 1.Pet̃.5.d. Apoca.5.d.7.c.
Seigneur tu es digne de prendre la gloire/ et
l'honneur/ et la puissance. Car tu as cree toutes cho¬
ses/ et par ta volunte elles sont/ et ont este crees.
Apocalip.4.d.
¶ Declaration des articles
de la foy.
¶ Je croy.
La foy est fondement des choses qu'on doit esperer:
et certification des choses non apparentes. Heb.11.a.
Il faut que celuy qui vient a Dieu/ croye qu'il
est/ et qu'il soit remunerateur a ceux qui le requie¬
rent. Heb.11.a.
Il est impossible de plaire a Dieu sans foy. Au¬
dit chapitre .a.
Tout ce qui n'est point faict en foy/ est peche.
Roma.14.d.
Cecy est l'oeuvre de dieu/ que vous croyez en ce¬
luy/ lequel il a envoye. Jeh.6.d.
Le don esleu de foy luy sera donne: et le sort tres a¬
greable au temple de Dieu. Sapiẽce.3.c.
Je te espouseray en foy/ et scauras que je suis le
Seigneur. Osee.2.d.
Seigneur tes yeux regardent la foy. Jere.5.a.
En verite/ en verite je vous dy que qui oyt ma
parolle/ et croit a celuy qui m'a envoye/ il a vie eter¬
nelle. Et ne vient point en condemnation: mais pas¬
sera de la mort en la vie. Jehã.5.d.
Certainement les yeux du Seigneur contem¬
plent toute la terre/ et donnent force a ceux qui de
coeur parfaict croyent en luy. 2.Cronicques.16.c.
La foy est reputee a justice a celuy qui croyt/ en
cestuy qui justifie l'infidele. Romains.4.a.
Vous estes tous enfans de Dieu par la foy/ la¬
quelle est en Jesu Christ. Gał.3.d.
Dieu qui congnoit les coeurs leur a baille tes¬
moignage/ leur donnant le sainct esperit/ comme aussi
a nous/ et n'a point faict de difference entre nous et
eux par la foy purifiant leurs coeurs. Act.15.b.
Vous estes sauvez de grace par la foy/ et ce n'est
point de vous/ c'est don de Dieu/ non point par les
oeuvres: affin que nul ne se glorifie. Car nous som¬
mes son oeuvre/ crees a Jesus Christ a bonnes oeu¬
vres/ lesquelles Dieu a prepare: affin que chemi¬
nions en icelles. Ephes.2.b.
Nous scavons que l'homme n'est point justifie par
les oeuvres de la loy/ sinon par la foy de Jesus
Christ/ et nous avons creu en Jesus Christ/ affin que
fussions justifiez par la foy de Christ: et non point
par les oeuvres de la loy: pourtant que toute chair
n'est point justifiee par les oeuvres de la loy. Gał.2.d.
L'heritage est donnee par la foy/ affin que par la
grace la promesse soit ferme a toute semence. Ro.4.c.
La promesse n'est point par la loy/ a Abraham/
et a sa semence/ affin qu'il fut heritier du monde/
mais par la justice de foy. Rom̃.4.c.
Se Abraham a este justifie par les oeuvres: il a
de quoy se glorifier/ mais non point envers Dieu.
Car que dit l'escripture: Abraham certes a creu a
Dieu/ et il luy a este repute a justice. Rom̃.4.a.
En Jesus Christ ne la circoncision/ ne le prepu¬
ce n'est rien/ mais la foy/ oeuvrante par charite.
Gala.5.b.
Pour ce qu'ilz ont appelle Dieu quand ilz ba¬
tailloyent/ aussi Dieu les a exauce pource qu'ilz
ont creu en luy. 1.Cronicques.5.c.
Le juste vit de foy. Ro.1.c. Gał.3.b. Hebre.10.g.
Abacuc.2.a.
Si tu peuz croyre/ toutes choses sont possibles
a celuy qui croyt. Marc.9.d.
Ainsi te soit il faict/ comme tu croys. Mat.8.b.9.d.
Ta foy ta sauvee. Matth.9.c. Luc.8.g.
On croyt de coeur a justice/ et on confesse de bou¬
che a salut. Rom̃.10.b.
J'ay creu/ pour ce j'ay parle. 2.Cor.4.c.
Il vous est donne pour Christ/ non point de croy¬
re seulement en luy/ mais aussi souffrir pour luy.
Philip.1.d.
En toutes choses monstrans bonne foy/ affin qu'ilz
aornent la doctrine de dieu nostre sauveur. Tit.2.b.
Vous qui croyez/ vous vous esjouyrez de joye
inenarrable et glorifiee/ reportans la fin de vostre
foy le salut de voz ames. 1.Pier.1.b.
Nous concluons donc l'homme estre justifie par la
foy/ sans les oeuvres de la loy. Rom̃.3.d.
Voyez plusieurs exemples de la foy) Hebr.11.
¶ De la foy feinte.
Tu croys que il est un Dieu: tu fays bien. Et
les diables le croyent/ et si ont poeur. Jacques.2.d.
La foy sans oeuvres est morte. Au dit chapitre.
Ilz confessent Dieu de bouche/ mais de faictz ilz
le nient. Tit.1.d.
Qui dit que il congnoit dieu/ et ne garde point
ses commandemens il est menteur/ et verite n'est point
en luy: et qui garde sa parolle la charite de dieu est
vrayement parfaicte en ce. Nous scavons par ce:
que nous sommes en luy. Qui dit que il demeure
en Christ/ il doit aussi cheminer comme iceluy a che¬
mine. 1.Jehan.2.a.
Si j'ay prophetie/ et que je congnoisse les myste¬
res/ et toute science/ et que j'aye toute la foy/ tellement
que je transfere les montaignes: toutesfoys se je
n'ay charite/ je ne suis rien. 1.Corin.13.a.
La fin du commandement/ est charite de coeur pur/ et
de bonne conscience/ et de foy non feinte. 1.Timo.1.a.
2.Timo.1.a.
en Dieu le pere.
Il est un Seigneur/ une foy/ un baptesme/ un
Dieu et pere de tous qui est sur tous/ et par tout/ et
en nous tous. Ephe.4.a.
Il est un Dieu/ et un moyenneur de Dieu et des
hommes: homme Jesu Christ. 1.Timo.2.b.
Maintenant Seigneur/ tu es nostre pere/ et nous
sommes la molle terre: tu es nostre formateur/ et
nous tous sommes les oeuvres de tes mains. Isa.64.c.
tout puissant.
Voicy je suis L'eternel/ Dieu de toute creature:
est il quelque chose a moy impossible? Jerem̃.32.e.
Toutes choses sont possibles vers Dieu. Mat¬
thieu.19.d. Marc.10.d. Luc.8.e.
Dieu est puissant de susciter de ces pierres en¬
fans a Abraham. Luc.3.b.
Nulle parolle ne sera impossible vers dieu. Luc.1.d.
createur du ciel et de la terre.
Il n'y a que un mesme Dieu/ qui oeuvre toutes
choses en tous. 1.Corin.12.a.
Au commencement Dieu crea le ciel et la terre.
Gene.1.a.
Ha Seigneur Eternel/ voicy tu as faict le ciel
et la terre par ta grande puissance et par ton bras
estendu/ rien ne est a toy impossible. Jerem̃.32.c.
Seigneur tu es dieu qui as faict le ciel et la mer
et toutes choses qui sont en iceux. Act.4.d.
Les cieux sont faictz par la parolle du Seigneur.
Psal.33.b.
Seigneur tu as fonde la terre au commencement.
Psal.101.d.
Il donne a tous vie et respiration/ par tout. Par
luy nous vivons/ mouvons et sommes. Act.17.f.
Car de luy/ et par luy/ et en luy sont toutes cho¬
ses. Romains.11.d.
Et en Jesus Christ son seul filz.
Cestuy est son commandement/ que croyons au nom
de son filz Jesus Christ/ et aymons l'un l'autre/ ainsi
comme il nous en a donne le commandement. 1.Jeh.3.d.
J'ay appelle mon filz de Egypte. Osee.12.a.
Matth.2.c.
Auquel des anges a il oncque dit. Tu es mon
filz: je t'ay engendre aujourdhuy? Et encore je luy
seray pour pere: et luy il me sera pour filz. Heb.1.b.
Ps̈.2.b.2. Samuel.7.b.
Cestuy est mon filz bien ayme/ auquel j'ay prins/
mon bon plaisir: oyez le. Matth.3.d.17.a.
Iceluy sera grand/ et sera appelle le filz de dieu.
Luc.1.c.
Tu es Christ le filz de dieu vivant. Matth.16.c.
Mar.1.b. Mat.14.d.
Dieu par son filz a parle aux derniers temps a
nous. Hebr.1.a.
Qui luy a este faict de la semence de David se¬
lon la chair/ qui est declaire le filz de dieu en puis¬
sance/ selon l'esperit de sanctification. Rom̃.1.a.
Qui est l'image de dieu invisible/ premier nay
devant toute creature: car en luy sont toutes cho¬
ses crees eis cieux et en la terre/ visibles et invisi¬
bles/ soit les thrones/ soit les dominations/ soit les
principautez/ soit les puissances: toutes choses par
luy et en luy sont crees: et il est devant toutes choses/
et toutes choses sont contenues en luy etc. Colos.1.c.
Christ/ qui est l'image de dieu. 2.Corin.4.a.
Lequel comme ainsi soit qu'il soit la splendeur de
gloire/ et la figure de la substance d'iceluy. Hebr.1.a.
Au commencement estoit la parolle/ et la parolle
estoit Dieu. Jehã.1.a.
Devant que Abraham ◊
Vous croyez en dieu/ croyez aussi en moy. Jo.14.a
Qui me voit/ il voit mon pere. Jehã.14.b.
Moy et mon pere sommes un. Jehã.10.f.
Je suis en mon pere: et mon pere/ en moy. Jeh.14.b
En ce jour la/ vous congnoistrez que je suis en mon
pere: et vous en moy/ et moy en vous. Jehã.14.c.
Jesus luy dit: Je suis la voye/ et la verite/ et la
vie/ nul ne vient a mon pere/ sinon par moy. Si
vous me eussiez congneu/ vous eussiez aussi certes
congneu mon pere. Jeh.14.a
Je suis l'huys. Jeh.10.b.
Nul ne poeut venir a moy/ se mon pere ne le
tire. Jehã.6.e.
Le pere ayme le filz/ et a donne toutes choses en
sa main/ qui croit au filz il a vie eternelle. Et qui est
incredule/ il ne verra point la vie/ mais l'ire de dieu
demeure sur luy. Jeh.3.d.
Ceste est la vie eternelle/ qu'il te congnoissent seul
vray dieu/ et Jesus Christ que tu as envoye. Jeh.17.a.
Qui croyt au filz de Dieu il a tesmoignage en
soymesme. 1.Jehã.5.b.
Dieu a tant ayme le monde/ qu'il a donne son
seul filz: affin que tout homme qui croyt en luy/ ne
perisse point/ mais qu'il ayt vie eternelle. Car dieu
n'a point envoye son filz au monde/ pour juger le
monde: mais affin que le monde soit sauve par luy.
Qui croyt en luy il n'est point juge. Et qui ne croyt
point/ il est desja juge: car il ne croyt point au nom
◊ de dieu. Jeh.3.b.
Par lequel nous avons fiance et acces en confi¬
dence par la foy d'iceluy. Ephe.4.b.
Car aussi n'y a point autre nom soubz le ciel don¬
ne aux hommes/ auquel il nous faille estre sauvez. Act̃.4.b
nostre Seigneur.
Voicy comme le filz de l'homme qui venoit aux
nuees du ciel: Il luy donna puissance/ et honneur/ et
regne: et tous les peuples et lignees/ et langues luy
serviront. Sa puissance est une puissance eternelle/
laquelle ne sera pas ostee/ et son regne ne sera point
aboly. Daniel.7.d.
Ilz seront mon peuple/ et je leur seray Dieu: et mon
serviteur David sera roy sur eux/ et sera seul pa¬
steur d'eux tous. Ezech.37.f.
Ilz serviront a L'eternel/ leur dieu/ et a David leur
roy/ lequel je leur susciteray. Jere.30.b.
De toy me sortira le gouverneur en Israel.
chee.5.a.
Il regnera sur la maison de Jacob eternelle¬
ment/ et son royaume sera sans fin. Luc.1.c.
Aujourdhuy nous est nay le sauveur/ qui est
Christ/ le seigneur. Luc.2.b.
Un seigneur Jesus Christ/ par lequel sont tou¬
tes choses et nous par luy. 1.Corin.8.b.
Cestuy est seigneur de tous. Act̃.10.f.
Il m'est donne toute puissance au ciel et en la ter¬
re. Matth.28.d. Marc.16.b.
Toutes choses me sont donnees du pere/ et nul
n'a congneu le filz/ sinon le pere: et si nul n'a congneu
le pere/ sinon le filz/ et ceux a qui le filz le vouldra
reveler. Mat.11.d.
Pere/ l'heure est venue: clarifie ton filz/ affin que
ton filz te clarifie/ ainsi comme tu luy as donne puis¬
sance sur toute chair. Jeh.17.a. Jeh.13.a.
Dieu l'a exalte/ et luy a donne le nom/ lequel est
sur tout nom: affin que au nom de Jesus/ tout ge¬
nouil soit flechy de ceux qui somt aux cieux et qui sont
en la terre et aux enfers: et toute langue confesse que
nostre Seigneur est Jesus Christ/ a la gloire de dieu
le pere. Philip.2.b.
Il faut que il regne/ jusque a ce qu'il mette tous ses
ennemys soubz ses piedz. Et au dernier la mort en¬
nemye sera destruicte. Car il a assubjecty toutes
choses soubz ses piedz. 1.Corin.15.d. Heb.2.b.
Constituant a sa dextre aux lieux celestes sur tou¬
te principaute/ et puissance/ et vertu/ et domination/
et tout nom lequel est nomme: non seulement en ce
siecle/ mais aussi en celuy qui est a advenir. Et il a
assubjecty toutes choses soubz les piedz d'iceluy/
et la constitue chief sur toute l'eglise/ laquelle est
le corps d'iceluy/ et la plenitude de celuy qui est
l'accomplissement de toutes choses en toutes.
Ephesi.1.d.
En luy toute plenitude de divinite abonde corpo¬
rellement: et estes remplis en luy qui est le chief de
toute principaute et puissance. Colos.2.b.
Conceu du sainct esperit.
Le sainct esperit surviendra en toy/ et la vertu du
tres haut sera obumbree en toy. Luc.1.d.
Ce qui est conceu en elle/ est du sainct esperit. Mat.1.c.
Nay de la vierge Marie.
Voicy la vierge concevera/ et enfantera un en¬
fant. Isa.7.c. Mat.1.d. Luc.2.c.
Quand l'acomplissement du temps fut venu/ Dieu
envoya son filz/ faict de la femme. Gał.4.a.
Ayant souffert soubz Ponce Pilate etc.
Veritablement Herode et Ponce Pilate avec les
gentilz et les peuples D'israel ont convenu a l'encontre
de ton sainct filz Jesus. Act.4.f. Mat.27.d.
Lequel a rendu tesmoignage soubz Ponce Pi¬
late/ bonne confession. 1.Timo.6.c.
Veritablement il a prins sur soy noz infirmitez/
et a porte noz doleurs. Isa.53.d. Mat.8.d.
Il failloit que Christ souffrit. Luc.24.g.
Pilate leur dit: Crucifieray je vostre roy: Les
evesques respondirent. Nous n'avons point de roy/ sinon
Cesar. Alors donc il leur livra iceluy pour le cruci¬
fier. Et ilz prindrent Jesus et le menerent dehors. Et
luy portant la croix etc. Jehã.19.d. Mat.27.d.
Certes Dieu demonstre fort sa charite vers nous/
en ce que quand nous estions encore pecheurs Christ
est mort pour nous. Ro.5.b.
Christ a souffert pour nous/ nous delaissant
exemple/ affin que ensuyviez ses pas. 1.Pier.2.d.
Christ est mort une foys pour noz pechez/ le juste
pour les injustes/ affin qu'il nous offrit a dieu/ mortifiez
certes en chair/ mais vivifiez en esperit. 1.Pier.3.c.
Christ est mort pour tous/ affin que ceux qui vi¬
vent ne vivent plus a eux/ mais a celuy qui est mort
pour eux. 2.Corin.5.c. 1.Pierre.4.a.
Joseph le print/ et le enveloppa de ung linceul
net/ et le mist en son monument neuf/ lequel il avoit
entaille en la pierre. Mat.27.g. Jeh.19.g. Act.13.e.
Christ est mort pour noz pechez/ il a este enseve¬
ly/ et a este resuscite au troysiesme jour selon les
escriptures. 1.Corin.15.a.
Sentez en vous ce qui a este en Jesus Christ: lequel
comme ainsi fust qu'il estoit en la forme de Dieu/ n'a
point repute larcin estre esgal a Dieu: mais il s'est
aneanty soymesme/ prenant la forme du serviteur
faict en la similitude des hommes/ et trouve en appa¬
rence comme homme. Il s'est humilie soymesme et a este
faict obedient jusque a la mort/ voire la mort de
la croix. Philip.2.a.
Le tiers jour resuscite
des mortz.
Ainsi comme Jonas fut au ventre de la baleine
troys jours et troys nuyctz: ainsi sera le filz de l'hom¬
me au coeur de la terre/ troys jours et troys nuictz.
Mat.12.e. Luc.11.d.
Luy prevoiant a parle de la resurrection de Christ/
que il n'a point este de laisse en enfer/ et sa chair n'a
point veu corruption. Act.2.d.13.e. Psal.16.d.
Il n'est point icy/ car il est resuscite. Mat.28.a.
Dieu l'a resuscite des mortz/ et luy a donne gloi¬
re/ affin que vous eussiez foy et esperance envers
Dieu. 1.Pierre.1.d.
Lequel est le commencement/ le premier nay des
mortz: affin qu'il soit tenant le premier lieu en tou¬
tes choses. Colos.1.c. 1.Corin.15.c. Ro.1.a.8.g.
Il a este livre pour noz pechez/ et a este resuscite
pour nostre justification. Ro.4.d.
Comme Christ est resuscite des mortz par la gloi¬
re du pere/ pareillement aussi nous cheminons en
nouvellete de vie. Ro.6.a.
Beneit soit Dieu et le pere de nostre Seigneur Jesus
Christ/ qui selon sa grande misericorde nous a regenerez
en esperance vive par la resurrection de Jesus Christ
des mortz/ a l'heritage incorruptible etc. 1.Pe.1.a.3.d.
Monte aux cieux etc.
Nul n'est monte au ciel/ sinon le filz de l'homme qui
est descendu du ciel. Jehã.3.b.
Il a monte en hault/ il a prins la captivite qui
estoit prisonniere/ il a donne dons aux hommes.
Ephe.4.b. Psal.67.d.
Et apres que le Seigneur Jesus eut parle a eux/
il fut receu au ciel/ et se sied a la dextre de Dieu.
Marc.16.d. Luc.24.g.
Et quand il eut dit ces choses/ il fut esleve/ iceux
le voyans/ et une nuee l'absconsa de leurs yeux. Cestuy
Jesus qui est receu d'avec vous au ciel: viendra ainsi
comme l'avez veu aller au ciel. Act.1.a.
David n'est point monte au ciel/ mais il dit: Le
Seigneur dit a mon Seigneur: Siedz a ma dextre/
jusque a ce que je mette tes ennemys la scabelle de
tes piedz. Act.2.f. Hebr.1.a.
Nous avons tel evesque/ qui est assis a la dextre
du thronne de majeste eis cieux. Heb.8.a.
Lequel est a la dextre de Dieu/ monte au ciel/
auquel sont subjectz les anges/ les potestes et vertus.
1.Pierre.3.d. Ephe.1.d.
Il sied a la dextre du thronne de Dieu. Heb.12.a.
Cestuy offrant un sacrifice pour les pechez/ est assis
eternellement a la dextre de Dieu: du surplus jusque
a ce que ses ennemys soyent mis la scabelle de ses
piedz. Hebr.10.c. 1.Corin.15.d.
Il faut que le ciel recoyve Christ/ jusque au temps
de la restitution de toutes les choses. Act.3.d.
Jesus n'est point entre aux sainctuaires faictz
des mains/ figures des vrays: mais au ciel mesme/
affin que maintenant il apparoisse pour nous devant
la face de Dieu. Heb.9.f. Ro.8.g.
Celuy qui est descendu/ c'est celuy aussi qui est
monte sur tous les cieux/ affin qu'il emplit toutes
choses. Ephes.4.b. Heb.7.d.
Se vous estes resuscitez avec Christ/ cerchez les
choses qui sont d'enhaut ou Christ est seand a la
dextre de Dieu. Col.3.a.
Se aucun vous dit: voicy icy est Christ/ ou la/
ne le croyez point. Car faux Christz et faux pro¬
phetes se esleveront/ et feront grandz signes et prodi¬
ges/ tellement que les esleux seront induis a erreur/
se il est possible. Voicy je le vous ay predit. Si donc
il vous disent: Voicy il est au desert/ ne y allez
point. Voicy il est au dedans de la maison/ ne le
croyez point. Car ainsi que l'esclair sort de Orient/
et apparoit jusque en Occident/ ainsi sera aussi l'ad¬
venement du filz de l'homme. Matth.24.b. Marc
13.c. Luc.17.e. et. 21.c.
Dont viendra juger etc.
Nul ne vous seduise. Car le Seigneur ne viendra
point que premierement ne soit venue la defaillance/ et
l'homme de peche soit revele/ le filz de perdition qui est
adversaire/ et se eslieve sur tout ce qui est dit Dieu/
ou que on adore: et en telle maniere qu'il se sied au
temple de Dieu/ se monstrant comme s'il estoit Dieu.
2.Thessalo.2.a.
Ainsi qu'il est ordonne aux hommes de mourir
une foys/ et apres ce le jugement/ ainsi aussi Christ
a este offert une foys pour abolir les pechez de plu¬
sieurs/ et il apparoistra secondement sans peche/ a
tous ceux qui l'attendent en salut. Heb.9.g.
Si je m'en voys vous preparer le lieu: je retour¬
neray de rechief/ et vous recevray moymesme/ affin
que vous soyez la ou je suis. Jehã.14.a.
Il avoit este constitue de Dieu/ juge des vifz et
des mortz. Act̃.10.f.
Le pere ne juge personne/ mais il a baille au filz
tout jugement/ affin que tous honnorent le filz/ comme
ilz honnorent le pere. Il luy a baille puissance de
juger: car il est le filz de l'homme. Jehã.5.d.
A ce est mort et resuscite Christ/ affin qu'il ayt
seigneurie/ et sur les vivans et sur les mortz etc. Nous
tous assisterons devant le siege judicial de Christ etc.
Chascun de nous rendra compte a dieu pour soy.
Rom̃.14.b.
Il nous faut tous estre manifestes devant le sie¬
ge judicial de Christ/ affin que un chascun recoive
les propres choses du corps/ ainsi qu'il a faict: soit
bien/ soit mal. 2.Corin.5.b.
Du surplus la couronne de justice m'est gardee/
laquelle me rendra le Seigneur dieu juste juge/ en ce
jour la: Et non seulement a moy/ mais aussi a
ceux qui ayment son advenement. 2.Timo.4.b.
Voyez la similitude) Mat.25.a. Item. 2.Thes¬
salo.2.a. 1.Thes.4.d. Ro.2.a.b. 2.Pe.3.b. Jud.1.g.
¶ Je croy au sainct esperit.
Son esperit a pare les cieux. Job.26.d.
Je espandray de mon esperit sur toute chair. Joel
2.g. Act̃.2.c.
Je vous envoyeray la promesse du pere en vous:
et vous/ demourez en la cite de Hierusalem: jusque
a ce que vous soyez revestus de la vertu d'enhaut.
Luc.24.g.
Et les avoir assemblez en un mesme lieu leur
commanda qu'ilz ne departissent point de Hieru¬
salem: mais qu'ilz attendissent la promesse du pe¬
re/ de laquelle (dit il) vous avez ouy de moy. Car
certes Jehan a baptise d'eaue: et vous serez un
peu apres ces jours/ baptisez du sainct esperit.
Actes.1.a.
Si vous me aymez: gardez mes commande¬
mens. Et je prieray mon pere: et il vous don¬
nera l'autre consolateur/ pour demourer avec
vous eternellement/ qui est l'esperit de verite:
lequel le monde ne poeut recevoir: car il ne le
voit point/ et si ne le congnoist point: mais vous
le congnoissez: car il demoure avec vous/ et sera
en vous. Jehan.14.c.
Le consolateur/ qui est le sainct esperit (lequel le
pere envoyera en mon nom) iceluy vous enseigne¬
ra toutes choses/ et vous reduira en memoire tou¬
tes les choses lesquelles je vous ay dictes. Je¬
han.14.d.
Quant le consolateur sera venu/ lequel je
vous envoyeray de mon pere/ l'esperit de verite
qui procede du pere/ iceluy rendra tesmoignage
de moy. Et vous en rendrez tesmoignage: car
vous estes des le commencement avec moy. Je¬
han.15.d.
Si je ne m'en voys: le consolateur ne viendra
point a vous. Et se je m'en voys/ je le vous en¬
voyeray. Et quand iceluy sera venu: il repren¬
dra le monde de peche/ et de justice/ et de juge¬
ment. De peche certes: pour ce qu'il ne ont point
creu en moy. Et de justice: car je m'en voys a
mon pere/ et plus ne me verrez. Et de jugement:
car le prince de ce monde est desja juge etc.
Quand iceluy viendra qui est l'esperit de verite/ il
vous conduira en toute verite. Jehan.16.b.
Iceluy vous baptisera en sainct esperit et feu.
Matth.3.c.
Se aucun n'est nay de eaue et du sainct espe¬
rit/ il ne poeut entrer au royaume de Dieu. Je¬
han.3.a.
L'esperit inspire la ou il veut/ et tu oys sa
voix: mais tu ne scais dont elle vient/ ne la ou
elle va. Ainsi est tout homme qui est nay de l'espe¬
rit. Jehan.3.a.
Le Seigneur est esperit/ et la ou est l'esperit du
Seigneur/ la est liberte. 2.Corin.3.d.
Ce n'estes vous point qui parlez: mais c'est
l'esperit de vostre pere qui parle en vous. Mat¬
thieu.10.b.
L'esperit ayde noz infirmitez. Car nous ne
scavons point quelle chose nous devons prier
comme il appartient: mais l'esperit mesme prie
pour nous par gemissemens inenarrables. Ro¬
mains.8.e.
Apres que avez creu/ vous avez este signez du
sainct esperit de promission/ qui est arre de nostre
heritage. Ephe.1.c.
Celuy qui nous conferme avec vous en Christ/
et qui nous a oingt/ est Dieu: et celuy qui nous a
signe et donne le arre de l'esperit en noz coeurs.
2.Corinth.1.d.
Quiconque n'a l'esperit de Christ/ il n'est point
sien. Roma.8.b.
Quiconques sont menez par l'esperit de Dieu/
iceux sont enfans de Dieu. Rom̃.8.c.
Pource que vous estes enfans de dieu: dieu a
envoye l'esperit de son filz en voz coeurs criant Abba
(c'est a dire) pere. Gala.4.a.
Certes celuy esperit rend tesmoignage a nostre
esperit/ que nous sommes enfans de dieu. Ro.8.c.
Dieu le nous a revele par son esperit. Car l'espe¬
rit enquiert profondement toutes choses: aussi les
choses profondes de dieu. Car qui est ce des hommes
qui scait les choses de l'homme: sinon l'esperit de
l'homme qui est en iceluy? En telle maniere aussi:
les choses qui sont de Dieu nul ne les a congneu/
sinon l'esperit de Dieu. Et nous n'avons point re¬
ceu l'esperit de ce monde: mais l'esperit qui est de dieu/
affin que nous congnoissions les choses qui nous
sont donnees de Dieu etc. 1.Corin.2.c.d.
Pour ce je vous fay ascavoir: que nul parlant
par l'esperit de dieu/ ne dit parolle execrable de Je¬
sus. Et nul ne poeut dire seigneur Jesus/ sinon par
le sainct esperit. Il y a divisions de graces: mais il
n'y a que un mesme esperit etc. 1.Cor.12.a.
Un mesme esperit faict toutes ces choses/ de¬
partant a un chascun ainsi qu'il veut. Car nous
sommes tous baptizez en un esperit/ en un corps.
1.Corin.12.b.
Allez et enseignez toutes gens: et les baptisez au
nom du pere et du filz et du sainct esperit. Mat.28.d.
Tous pechez seront pardonnez aux filz des hom¬
mes/ et les blasphemes qu'ilz auront blaspheme: mais
qui blasphemera contre le sainct esperit/ il n'aura
point remission eternellement/ mais sera tenu coul¬
pable de eternel jugement. Marc.3.d. Matth.12.c.
Luc.12.b. Hebr.6.a.
L'eglise universelle/ la commu¬
nion des sainctz.
La maison de Dieu/ qui est l'eglise de Dieu vi¬
vant/ colomne et fermete de verite. 1.Timo.3.d.
Les femmes soient subjectes a leur maris/ ainsi
que a nostre Seigneur: car le mary est chief de la
femme: ainsi que Christ est chief de l'eglise: et iceluy
est le sauveur de son corps. Et ainsi que l'eglise est
subjecte a Christ: ainsi aussi les femmes soient a
leurs maris en toutes choses. Vous marys/ aymez
voz femmes ainsi que Christ a ayme l'eglise/ et s'est
donne soymesme pour elle/ affin qui la sanctifiast/
la nettoyant par le lavement d'eaue par la parolle
de vie/ affin qu'il rendist a soy l'eglise glorieuse/
n'ayant quelque tache/ ou ride/ ou aucune telle cho¬
se/ mais affin qu'elle soit saincte et sans tache etc.
Nous sommes membres de son corps/ de sa chair/
et de ses os etc. Ce mystere est grand: mais je dy en
Christ et en l'eglise. Ephe.5.e.
Iceluy est le chief du corps de l'eglise. Colo.1.d.
Ephe.1.d. 1.Corin.11.a.
Nul ne poeut mettre autre fondement que celuy qui
est mis/ lequel est Jesus Christ. 1.Corin.3.c.
Sur le fondement des apostres et prophetes. Eph.2.d
Et la pierre estoit Christ. 1.Cor.10.a. 1.Pier.2.b.
Matth.21.d.
Christ comme filz a administre la maison d'ice¬
luy/ laquelle maison sommes nous/ se nous retenons
ferme fiance et gloriation de l'esperance/ jusque a la
fin. Hebr.3.b.
Si vous avez gouste/ combien le Seigneur est
doulx/ duquel vous approchans/ qui est la pierre
vive/ reprouvee certes des hommes/ mais esleve et
honnoree de Dieu. Soyez comme pierres vives/
edifiez sur elle/ en une maison spirituelle/ en un sa¬
cerdoce sainct. Vous estes la generation esleve/ le
sacerdoce royal/ la gent saincte/ le peuple d'acqui¬
sition. 1.Pier.2.b.
Vous n'estes donc plus estrangiers et pelerins:
mais vous estes citoyens des sainctz/ et domestic¬
ques de Dieu/ edifiez sur le fondement des apo¬
stres et prophetes/ qui est la tres haute pierre angu¬
laire Jesus Christ/ auquel toute edification con¬
struicte croist en un temple sainct en nostre Sei¬
gneur/ auquel vous aussi estes edifiez en un ta¬
bernacle de Dieu par le sainct esperit. Eph.2.d.
Cestuy a donne/ aucuns pour estre apostres/
aucuns prophetes/ les autres evangelistes/ et les
autres pasteurs et docteurs pour la perfection
des sainctz a l'oeuvre de l'administration/ a l'edi¬
fication du corps de Christ: jusque a ce que nous
tous allions au devant en unite de foy et de con¬
gnoissance du filz de dieu/ en homme parfaict/ en la
mesure de l'eage de la plenitude de Christ etc.
Ephesiens.4.c.
Sur toutes ces choses ayez charite qui est le lyen
de perfection/ et la paix de Christ soit en liesse en
voz coeurs: en laquelle aussi estes appellez en un
corps. Colos.2.c.
Ne scavez vous pas que vous estes le temple de
Dieu: et que l'esperit de Dieu habite en vous. Et
se aucun viole le temple de Dieu/ Dieu le destrui¬
ra. Car le temple de Dieu est sainct: lequel vous
estes. 1.Corin.3.d.
Ne scavez vous pas bien que voz corps sont les
membres de Christ etc. Ne scavez vous point que voz
membres sont le temple du sainct esperit/ qui est en
vous: lequel vous avez de Dieu et n'estes point
a vous. Certes vous estes achetez de grand pris/
glorifiez/ et portez dieu en vostre corps. 1.Corin¬
thiens.6.d.
Vous certes estes le temple de dieu vivant ainsi que
dieu dit: Je habiteray en eux/ et chemineray entre
eux/ et je seray leur dieu/ et ilz seront mon peuple.
2.Corin.6.d. 3.Moyse.26.b.
Vous tous estes un en Christ. Gala.3.d.
Plusieurs faisons un corps en Christ. Roma.
12.a. 1.Corin.12.b.
Plusieurs sommes un pain/ un corps: car nous
participons tous d'un mesme pain. 1.Corin.10.d.
Celuy qui sanctifie/ et ceux qui sont sanctifiez/
tous sont d'un. Heb.2.c.
Comme celuy qui vous a appelle est sainct/ que
aussi vous soyez sainctz en toute conversation: car
il est escrit/ Vous serez sainctz/ car je suis sainct.
1.Pier.1.c. 3.Moyse.11.g.19.a.20.b.
Rendans graces au pere/ qui nous a faict di¬
gnes en la partie de l'heritage des sainctz en lumie¬
re/ qui nous a delivre de la puissance des tenebres/
et nous a transportez au royaume du filz de sa dile
ction. Colos.1.b.
La verite de dieu est en l'eglise des sainctz. Psal¬
me.88.a.
Se il ne oyt point iceux dy le a l'eglise. Et s'il
ne oyt point l'eglise/ il te soit comme payen ou pu¬
blicain. Ou ilz sont deux ou troys assemblez en
mon nom/ je suis la au millieu de eux. Mat.18.c.
Et sur ceste pierre je edifieray mon eglise/ et les
portes d'enfer ne pourront rien a l'encontre d'elle.
Matth.16.c.
¶ Des deux signes sacramentaux
de l'eglise/ instituez par Je¬
sus Christ.
¶ Du baptesme.
Allez par tout le monde/ et preschez l'evangile a
toute creature. Qui croyra et sera baptise: il sera
sauve. Mais qui ne croyra point/ il sera condemne.
Marc.16.d. Matth.28.d.
Jehan certes a baptise d'eaue: mais vous serez ba¬
ptisez/ du sainct esperit. Act̃.11.a.1.c. Matth.3.c.
Si aucun n'est nay d'eaue et du sainct esperit/ il
ne poeut entrer au royaume de dieu. Jehan.3.a.
Aussi maintenant le baptesme estant represente par
icelle figure nous sauve/ non point en ostant l'ordu¬
re de la chair/ mais en bonne conscience respondant
vers dieu. 1.Pet̃.3.d.
¶ De la table de nostre Seigneur.
Comme ilz mangeoient/ Jesus print du pain/ et
quand il eu rendu graces le rompit/ et le donna a ses
disciples/ et dit: Prenez/ mangez: ce/ est mon corps.
Et en prenant le calice/ rendit graces/ et leur donna/
disant: Beuvez tous de ce. Car ce/ est mon sang du
nouveau testament: lequel est espandu pour plu¬
sieurs en la remission des pechez. Et vous dy: Je
ne beuvray doresnavant de ce germe de vigne: jusque
a iceluy jour/ quand je beuvray iceluy nouveau
avec vous au royaume de mon pere. Et quand ilz
eurent dit la louenge ilz se partirent/ et allerent en
la montaigne de Olivet. Matth.26.c. Marc.14.c.
Luc.22.b.
J'ay receu de nostre Seigneur ce que je vous ay
baille: que nostre Seigneur Jesus: en la nuict en
laquelle il fut livre/ print le pain/ et quand il eut ren¬
du graces le rompit/ et dit: Prenez/ mangez: ce/ est
mon corps/ qui est rompu pour vous. Faictes cecy
en memoire de moy. Semblablement aussi le cali¬
ce/ apres qu'il eut souppe: disant/ Ce calice est le nou¬
veau testament en mon sang. Faictes cecy/ toutes
les foys que le beuvrez/ en memoire de moy. Car
toutes les foys/ que vous mangerez ce pain et beu¬
vrez ce calice/ vous annoncez la mort de nostre sei¬
gneur/ jusque a ce qu'il vienne etc. 1.Corinthiens
11.e.f.
La remission des pechez.
Et affin que sachez que le filz de l'homme a puis¬
sance en la terre de pardonner les pechez: il dit au
Paraliticque: Je te dy/ lieve toy etc. Marc.2.b.
Et il dit a icelle/ tes pechez te sont pardonnez: Va
t'en en paix et ne peche plus. Luc.7.g.
Voicy l'aigneau de Dieu/ qui oste le peche du
monde. Jehan.1.d.
Il est un Dieu et un mediateur de Dieu et des
hommes/ l'homme Jesus Christ: qui s'est donne soy¬
mesme en redemption pour tous. 1.Timo.2.b.
Si aucun a peche nous avons un advocat
envers le pere/ Jesus Christ le juste. Et celuy est
l'apointement pour noz pechez/ et non seullement
pour les nostres/ mais aussi pour ceux de tout le
monde. 1.Jeh.2.a. Rom̃.8.g.
Vous estes de par luy en Jesus Christ qui nous
est faict sapience/ et justice/ et sanctification/ et redem¬
ption. 1.Corin.1.d.
Christ/ l'esperance de gloire en vous. Colos.1.d.
Je suis la lumiere. Jehan.8.b.
Il est nostre paix. Ephe.2.c.
Christ/ qui est nostre vie. Colos.3.a.
Je suis la voye/ la verite et la vie. Nul ne vient a
mon pere sinon par moy. Jehan.14.a.
Il estoit convenable/ que celuy pour lequel sont
toutes choses qui avoit amene beaucoup d'enfans
a gloire fut faict parfaict aucteur de leur salut par
passion. Hebr.2.c.
Nous n'avons point un evesque qui ne puisse
avoir compassion de noz infirmitez: mais celuy qui
a este tente en toutes choses par similitude sans
peche. Hebr.4.d.
Considerez l'apostre et evesque de nostre confession
Jesus qui est fidele/ a celuy qui la constitue/ ainsi
comme Moyse en toute sa maison. Heb.3.a.
Et luy qui a este parfaict a este faict cause de
salut eternel a tous ceux qui luy obeissent/ ap¬
pelle evesque selon l'ordre de Melchisedec. He¬
brieux.5.c.d.13.d.
Il poeut sauver a perpetuite ceux qui s'approchent
de dieu par luy/ vivant a tousjours pour interceder pour
nous. Car il estoit convenable que nous eussions un tel e¬
vesque/ sainct/ innocent/ sans macule/ separe des pecheurs
et plus haut que les cieux etc. Heb.7.d.
Le sang de Christ qui par le sainct esperit s'est
offert a dieu soymesme sans macule/ combien plus
fort nettoyera il nostre conscience des oeuvres mor¬
tes pour servir a dieu vivant? Et pour ce est il media¬
teur du nouvau testament: affin que moyennant
la mort/ ceux qui sont appellez recoivent la promesse
de l'eternel heritage/ et la redemption des transgres¬
sions lesquelles estoient soubz le premier testament.
Hebrieux.9.c.
Par laquelle volunte nous sommes sanctifiez/
par l'oblation une foys faicte du corps de Jesus
Christ: etc. Car par une oblation il a parfaict per¬
petuellement les sanctifiez etc. Et la ou est remis¬
sion d'icelles/ il n'y a plus d'oblation pour le peche.
Heb.10.c.d.
Je suis l'huys. Se aucun entre par moy il sera
sauve: et entrera et sortira/ et trouvera pastures: Le
larron ne vient sinon pour desrober/ et tuer/ et de¬
struire. Je suis venu affin qu'elles ayent vie: et
qu'elles l'ayent plus abondamment. Je suis le bon
pasteur. Le bon pasteur donne sa vie pour ses bre¬
bis. Mais le mercenaire n'est point pasteur. Je¬
han.10.b.
Il purgera toute branche qui porte fruict/ affin
qu'elle porte plus de fruict. Jeh.15.a.
Lequel a porte noz pechez en son corps sur le
boys/ affin que nous estans mortz a pechez vivions
a justice/ par la basture duquel vous estes gueris.
Car vous estiez comme brebis errantes/ mais maint¬
tenant estes convertis au pasteur et evesque de voz
ames. 1.Pet̃.2.d.
Vivez en crainte au temps de vostre pelerina¬
ge: sachans que vous estes rachetez de vostre vai¬
ne conversation de la tradition de voz peres: non
point par choses corruptibles par or ou par argent:
mais par le sang precieux de Christ/ qui est com¬
me l'aigneau incontamine et sans macule. 1.Pier¬
re.1.c.
Il est ainsi escrit: et ainsi failloit que le Christ
souffrit/ et resuscitast de mort au tiers jour: et que
on preschast en son nom repentance et remission
des pechez/ en toutes gens. Luc.24.g.
A cestuy tous les prophetes donnent tesmoigna¬
ge que tous ceux qui croiront en luy/ recevront remission
de leurs pechez/ par son nom. Act̃.10.g.
Il n'y a point de salut en aucun autre. Car aussi
n'y a il point d'autre nom donne entre les hommes/ au¬
quel il nous faille estre sauvez. Act̃.4.b.
Par celuy vous est annonce la remission des
pechez/ quiconque croit par celuy est justifie.
Actes.13.f.
Repentez vous/ et soit chascun baptize au nom
de Jesus Christ en remission des pechez. Act̃.2.f.
Le sang de son filz nous nettoye de tout peche
1.Jeh.1.c. Heb.9.d. Apoca.1.b.
Par lequel nous avons redemption par son
sang: remission des pechez. Coloss.1.b. Ephe.1.b.
1.Jehan.3.a.
Quand la benignite et amour du sauveur nostre
Dieu est vers les hommes apparue/ non point par
les oeuvres de justice/ que nous faisions/ mais par
sa misericorde nous a sauvez/ par le lavement de la
regeneration et renovation du sainct esperit/ lequel
a espandu abondamment en nous par Jesus Christ
nostre sauveur/ affin que nous estans justifiez par
sa grace/ soyons heritiers selon l'esperance de la vie
eternelle. Tit.3.a.2.c.
Le filz de l'homme est venu sauver ce qui estoit
pery. Matthieu.18.b. Luc.19.b.
Appaisant par le sang de sa passion les choses
qui sont/ soit en terre ou eis cieux. Colos.1.c.
Faisant la purgation de noz pechez par soy¬
mesme. Hebre.1.a.
Pour reparer toutes choses par Christ/ lesquel¬
les sont aux cieux/ et lesquelles sont en la terre par
iceluy/ par lequel aussi nous sommes appellez a
l'heritage/ predestinez selon son bon plaisir etc.
Ephesiens.1.b.
Nous donc qui sommes justifiez par foy/ nous
avons paix envers Dieu/ par nostre Seigneur Je¬
sus Christ/ par lequel nous avons acces par foy en
ceste grace etc. Par plus forte raison donc nous qui
maintenant sommes justifiez en son sang/ serons
delivrez de ire par luy. Car lors que nous estions
ennemys/ avons este reconciliez a Dieu par la
mort de son filz: par plus forte raison nous qui
sommes reconciliez serons sauvez en la vie d'iceluy.
Ro.5.a.b. Ephesi.2.d.3.b. Hebr.4.d.
Venez a moy vous tous qui estes travaillez/
et estes chargez/ et je vous soulageray. Mat¬
thieu.11.d.
Dieu n'a pas envoye son filz au monde pour
juger le monde. Mais affin que le monde soit sau¬
ve par luy. Qui croyt en luy il n'est point juge:
et qui ne croyt point est desja juge. Car il ne croyt
point au nom du seul filz de Dieu. Et ce est le ju¬
gement: car la lumiere est venue au monde/ et les hom¬
mes ont mieux ayme les tenebres que la lumiere.
Jehan.3.b.
Qui croyt ma parolle/ et croyt a celuy qui m'a
envoye/ il a vie eternelle et ne vient point en con¬
demnation: mais passera de la mort en la vie.
Jehan.5.d.
En ce est apparue la charite de Dieu envers
nous que Dieu a envoye son filz unicque au mon¬
de/ affin que nous vivions par luy. En ce est la
charite/ non point pourtant que nous ayons ay¬
me Dieu/ mais pour ce que luy premier nous a ay¬
me/ et a envoye son filz reconciliation pour noz pe¬
chez. 1.Jehan.4.b.c.
Il n'y a nulle condemnation en ceux qui sont
en Jesus Christ: qui ne cheminent point selon la
chair. Car la loy de l'esperit de vie en Jesus Christ/
m'a delivre de la loy de peche et de mort. Ro¬
mains.8.a.
Vous estiez ces choses/ mais vous estes nettoyez/
vous estes sanctifiez/ vous estes justifiez par le nom
du Seigneur Jesus et par l'esperit de nostre Dieu.
1.Corin.6.c.
La justice de dieu/ est par la foy de Jesus Christ
a tous et sur tous ceux qui croyent en luy. Certes
il n'y a point de difference. Tous ont peche et ont be¬
soing de la gloire de Dieu/ justifiez sans desserte/
par la grace d'iceluy/ par la redemption laquelle est
en Jesus Christ/ lequel Dieu a mis devant soy/ re¬
conciliateur par le sang d'iceluy/ a ceux qui ont foy.
Romains.3.c.d.
La resurrection de la chair.
Je scay que mon redempteur vit/ et que au dernier
jour je resusciteray de la terre. Et derechief je seray
resvestu de ma peau/ et verray Dieu en ma chair.
Job.19.d.
Comme les eaues se retirent de la mer et le fleuve
esvyde se deseiche/ ainsi l'homme apres qu'il est endor¬
my/ ne se relevera plus. Il ne se resveillera pas
jusque a ce que le ciel soit brise/ et ne se relevera pas
de son somme. Job.14.b.
Tes mortz vivront/ mes occis resusciteront.
Isa.16.d.
Pourtant attendz moy (dit le Seigneur)/ au jour
de ma resurrection au temps advenir. Car mon ju¬
gement est/ de assembler les nations et recueiller les
royaumes. Sopho.3.b.
L'eternel Dieu dit ces choses a ces os: Voicy je
metteray dedans vous l'esperit/ et vous viverez: et sur
vous donneray des nerfz/ et feray venir sur vous
la chair/ et estenderay sur vous la peau/ et vous don¬
neray esperit et vous viverez/ et congnoistrez que je
suis le Seigneur etc. Et l'esperit est entre en eux/ et
sont resuscitez/ et se sont mis debout sur leurs piedz/
et estoit un moult grand exercite etc. Et vous tous
peuple congnoistrez que je suis le Seigneur/ quand
je ouvriray voz sepulchres/ et vous retireray hors
de voz fosses/ et donneray en vous mon esperit/ et
viverez. Ezech.37.a.b.
Et en ce temps la sera sauve mon peuple/ qui¬
conque sera trouve escrit au livre. Lors plusieurs
de ceux qui dorment en la poudre et en la terre/ s'es¬
veilleront/ aucuns en vie eternelle: les autres en
opprobre/ affin que tousjours ilz le voyent etc.
Daniel.12.a.
Je suis le Dieu de Abraham/ et le Dieu de Isaac/
et le Dieu de Jacob. Il n'est pas le Dieu des mortz:
mais des vivans. Matth.25.c.
Car tous vivent a luy. Luc.20.g.
Je scay qu'il resuscitera a la resurrection au der¬
nier jour. Jehã.11.c.
Je sers ainsi au pere et a mon Dieu croyant en
toutes les choses qui sont escriptes en la loy et eis
prophetes/ ayant esperance en Dieu/ que la resur¬
rection des justes et injustes adviendra/ laquelle aussi
eux mesmes attendent. Act.24.d.
L'heure viendra en laquelle tous ceux qui sont
aux monumens orront la voix du filz de Dieu.
Et ceux qui auront faict bien yront en resurrection
de vie: Mais ceux qui auront faict mal/ en resur¬
rection de jugement. Jehã.5.d. Matth.25.d.
Quand Christ nostre vie sera manifeste/ lors aussi
vous serez manifestez avec luy en gloire. Col.3.a.
Nous ne voulons point que vous ignorez de
ceux qui dorment: affin que ne soyez contristez ainsi
que les autres: qui n'ont point d'esperance. Car si
nous croyons que Jesus est mort et est resuscite: ainsi
aussi Dieu amenera avec luy ceux qui dorment
par Jesus. Certes nous vous disons ce en la pa¬
rolle de nostre Seigneur: que nous qui viverons/
qui sommes le residu en l'advenement de nostre Sei¬
gneur/ nous ne precederons point ceux qui dorment.
Car iceluy Seigneur au commandement et en voix
de l'archange/ et a la trompe de Dieu descendra du
ciel et les mortz qui sont en Christ/ resusciteront pre¬
mierement. Puis apres nous qui viverons: qui se¬
rons du residu: serons ravys ensemble avec eux eis
nuees au devant du Seigneur en l'air. Et ainsi nous
serons tousjours avec le Seigneur. 1.Thes.4.c.
Affin que ne eussions confiance en nous mesme/
mais en Dieu/ lequel resuscite les mortz a vie.
2.Corin.1.b.
Maintenant Christ est resuscite des mortz le pre¬
mier de ceux qui dormoient. Car certes la mort est
par un homme: et par un homme la resurrection des
mortz. Et comme tous meurent par Adam/ ainsi aussi
tous seront vivifiez par Christ/ et un chascun en son
ordre. Le premier est Christ: apres ceux qui sont de
Christ/ lesquelz ont creu en son advenement etc.
Voicy je vous dy un mystere. Certes nous ne dor¬
mirons point tous/ toutesfoys nous tous serons
muez/ en un moment/ en un ject d'oeil/ en la der¬
niere trompe. Car la trompe sonnera/ et les mortz
resusciteront incorruptibles: et nous serons muez.
Car il faut que ce corruptible/ veste incorruption:
et ce mortel/ veste immortalite. 1.Corin.15.d.
Nul ne poeut venir a moy: se mon pere qui m'a
envoye/ ne le tire: et je le resusciteray au dernier jour.
Jehã.6.d.
Mais nostre conversation est eis cieux/ dont aussi
nous attendons le sauveur/ nostre Seigneur Jesus
Christ/ qui reformera le corps de nostre humilite
en le conformant au corps de sa clarte selon l'ope¬
ration de sa puissance/ par laquelle aussi poeut as¬
subjectir toutes choses a soy. Phił.3.d.
Appelle paovres/ debiles/ boiteux/ aveugles etc.
Certainement il te sera retribue en la resurrection
des justes. Luc.14.c.
La creature sera delivree de la servitude de cor¬
ruption/ en la liberte de la gloire des enfans de dieu.
Nous scavons certes que toute creature gemit et tra¬
vaille jusque a present/ et non point seullement elle:
mais nous aussi qui avons les premiers fruictz de
l'esperit gemissons mesme par dedens nous en atten¬
dant l'adoption des enfans de dieu la redemption
de nostre corps. Certainement nous sommes sauvez
en esperance. Rom̃.8.d.
Ilz verront le filz de l'homme venant eis nuees du
ciel avec grande puissance et majeste. Et envoyera
ses anges avec une trompette de grande voix/ et assem¬
bleront ses esleux des quatre vens de la sommite
des cieux/ jusque aux extremitez d'iceux etc. Mais
de ce jour la et heure nul ne scait/ ne les anges des
cieux/ sinon mon pere seul etc. Pour ce vous aussi
soyez prestz. Car le filz de l'homme viendra a l'heure
que ne pensez pas. Matthieu.24.c. et. d.
Voyez.) Matth.23. et. 24.
La vie eternelle.
¶ Commencement de la vie
advenir.
Sire/ a qui irons nous/ tu as les parolles de vie
eternelle. Jehan.6.g.
Les parolles que je vous dy/ sont esperit et vie.
Jehan.6.g.
Ceste est la vie eternelle: que il te congnoissent
seul vray Dieu/ et Jesuchrist lequel tu as envoye.
Jehan.17.a.
Je suis la resurrection et la vie/ qui croit en moy/
il vivra encore qu'il fut mort: et quiconque vit et
croit en moy ne mourra point eternellement. Jeh.11.c.
Quiconque croit en luy ne perira point/ mais
il aura la vie eternelle. Jehan.3.b.
En verite/ en verite/ je vous dy/ que qui oyt ma
parolle et croyt a celuy qui m'a envoye/ il a vie eter¬
nelle. Et ne vient point en condemnation: mais passera
de la mort en la vie. Jehan.5.d.
En verite/ en verite je vous dy/ qui se confie en
moy a la vie eternelle. Jehan.6.e.
Et creurent tout autant qu'ilz estoient ordonnez
a la vie eternelle. Act̃.13.g. 1.Timo.1.d.
Et ce est le tesmoignage que dieu nous a donne
la vie eternelle et ceste vie est en son filz. 1.Jehã.5.c.
Voyez.) Jehan.4.b.10.b.12.g. 1.Timoth.6.c.
1.Jehan.1.a.2.d.
¶ De la plaine vie advenir.
Quand le prince des pasteurs apparoistra/ vous
recevrez la couronne incorruptible de gloire. 1.Pe.5.b
Et ceste est la promesse/ laquelle iceluy nous a
promis: la vie eternelle. 1.Jehan.2.d.
Il rendra a un chascun selon ses oeuvres: a ceux
certes qui par perseverance en bien faisant quierent
gloire et honneur et immortalite: et la vie eternelle etc.
Romains.2.b.
Les gaiges de peche/ est mort: mais le don de
dieu/ est vie eternelle/ par Jesus Christ nostre sei¬
gneur. Rom̃.6.d.
Se nous sommes enfans/ nous sommes aussi
heritiers/ heritiers certes de Dieu/ et coheritiers de
Christ/ voire se nous souffrons avec luy: pour aussi
estre glorifiez avec luy. Certainement j'estime que les
afflictions de ce temps/ ne sont point a accomparer a
la gloire/ laquelle sera revelee en nous etc. Ceux
qu'il a congneu des le commencement: il les a de¬
vant definis a estre faictz conformes a l'image de
son filz/ affin qu'il soit le premier nay entre moult
de freres. Et ceux qu'il a devant definis: il les a
aussi appellez. Et ceux qu'il a appellez: il les a
aussi justifiez. Et ceux qu'il a justifiez: il les a aussi
glorifiez. Rom̃.8.d.
Tres chers nous sommes maintenant enfans
de Dieu: et n'est point encore apparu ce que nous
serons. Nous scavons que quand il apparoistra:
nous serons semblables a luy. Car nous le ver¬
rons comme il est. Et quiconque a ceste esperance
en luy: il se sanctifie/ comme aussi iceluy est sainct.
1.Jehan.3.a.
Vous estes mortz: et vostre vie est cachee avec
Christ en dieu. Et quand Christ apparoistra qui
est vostre vie/ adonc aussi vous apparoistrez avec
luy en gloire. Colos.3.a.
En la resurrection ilz ne se marieront/ ne seront
mariez: mais sont comme les anges de dieu au ciel.
Matth.22.c.
Jesus leur dit: Je vous dy en verite que vous
qui m'avez ensuivy: quand le filz de l'homme sera
assis sur le siege de sa majeste/ en la generation
vous serez assis aussi sur douze sieges etc. Mat¬
thieu.19.d.
Vous serez contristez: mais vostre tristesse sera
convertie en joye etc. Jehan.16.d.
Nous voyons maintenant par un miroer en ob¬
scurite: mais alors face a face. Je congnoy mainte¬
nant en partie: mais adonc je congnoistray comme je
suis congneu. 1.Corin.13.d.
Vous avez receu a joye le ravissement de voz
biens: congnoissans que vous avez meilleure et per¬
manente substance. Hebr.10.g.
Nous n'avons point icy cite permanente: mais
nous cerchons celle qui est a advenir. Heb.13.c.
Je donneray a manger a celuy qui vaincra/ de l'ar¬
bre de vie/ lequel est au paradis de mon Dieu etc.
Soys fidele jusque a la mort: et je te donneray la cou¬
ronne de vie. Apoca.2.b.c.
Ilz receveront cent foys plus/ et la vie eternelle.
Matth.19.d. Marc.10.b. Luc.18.c.
Ilz regneront en vie par un seul Jesus Christ.
Romains.5.c.
Adonc les justes resplendiront/ comme le soleil: au
royaume de leur pere. Matth.13.f.
En ce temps la sera ton peuple sauve/ tous ceux
qui seront trouvez escritz au livre etc. Dañ.12.a.
Venez les beneitz de mon pere/ possedez le royau¬
me lequel vous est prepare des le commencement
du monde. Car j'ay eu faim/ et vous m'avez donne
a manger etc. Adonc aussi dira a ceux qui sont a la
senestre: Maudictz departez vous de moy/ au feu
eternel qui est prepare au diable et a ses anges etc.
Et iront ceux icy en torment eternel et les justes
en vie eternelle. Matth.25.d. Jehan.5.e.
Oeil n'a point veu/ ne aureille ouy/ ne est mon¬
te au coeur d'homme/ quelles sont les choses que dieu
a prepare a ceux qui l'ayment. 1.Cor.2.b. Isa.64.b.
Voyez) Dañ.12.a. Eccli.24.c. Jehã.4.e.12.d.
Rom̃.6.e. Gala.6.b. Tit.1.a.3.b. Heb.11.e. 1.Pier.3.
d. Jud.1.a.b. Apoca.2.3.20.21.22.
¶ Somme des precedens articles.
S.Paul. 1.Timo.3.d.
¶ Dieu est manifeste en chair/ justifie
en esperit/ apparu aux Anges/
presche aux Gentilz/ creu
au monde/ receu
en gloire.
¶ Declaration sur les dix commande¬
mens/ par lesquelz Dieu nous com¬
mande de bien faire/ et nous deffend
de mal faire.
¶ Premierement de la loy.
En la montaigne de Sinay/ il donna a Moyse
deux tables de pierre de l'alliance/ escrites du doigt
de Dieu. 1.Moyse.31.d.5. Moyse.9.b.
Et lors vous declaira son alliance/ laquelle il
vous commanda garder: c'est ascavoir les dix parol¬
les/ et les escrit sur deux tables de pierre. 5.Moyse
4.b.10.d.2. Moyse.34.d.
La loy est saincte/ et le commandement est sainct/ et
juste/ et bon. Rom̃.7.c.
Nous scavons que la loy est bonne/ si aucun en
use legitimement: sachant ce/ que la loy n'est point
mise au jste/ mais aux injustes etc. 1.Timo.1.b.
Je n'ay point congneu peche/ sinon par la loy.
Car je ne congnoissoye point concupiscence: se la
loy ne eut dit: Tu ne convoiteras point etc. Ro.7.b.
La loy a este nostre instructeur a Christ: affin que
nous soyons justifiez par foy. Gala.3.d.
La loy est donnee par Moyse/ grace par Christ.
Jehan.1.b.
La loy est ordonnee par les anges en la main du
mediateur jusque a ce que la semence vint/ a laquel¬
le estoit promise. Gala.3.c. Act̃.7.e. Heb.2.a.
¶ Sur le premier commandement.
¶ De la majeste/ sapience/ et bonte de Dieu
tout puissant/ tout sage/ et tout bon:
auquel seul appartient toute
adoration/ honneur et
gloire.
Escoute Israel/ L'eternel nostre Dieu est un
Dieu. 5.Moyse.6.a.
L'eternel/ ton dieu est un feu consummant/ Dieu
jaloux. 5.Moy.4.d. Heb.12.g.
Dieu est esperit: et faut que ceux qui le adorent/
le adorent en esperit et verite. Jehan.4.c. 2.Co¬
rinthiens.3.d.
Dieu est charite: et qui demeure en charite il de¬
meure en dieu/ et dieu en luy. 1.Jehã.4.c.
Dieu est la lumiere/ et n'y a nulles tenebres en
luy. 1.Jehan.1.b.
Je suis Alpha/ et O/ le commencement et la fin:
dit le Seigneur dieu/ qui est/ et qui estoit/ et qui est
a advenir le tout puissant. Apocali.1.d.22.c.
Lors Moyse dit a Dieu: Voicy/ moymesme ay
este aux enfans D'israel/ et leur ay dit: Le dieu de
voz peres m'a envoye vers vous. Et me ont dit:
Quel est son nom? Que leur a il dit? Et dieu dit
a Moyse: Je suis/ qui suis/ puis il dit: Tu di¬
ras ainsi aux enfans D'israel: Qui suis/ m'a en¬
voye a vous. Et dieu dit encore a Moyse: Tu di¬
ras ainsi aux enfans D'israel JEHOVAH (c'est
adire L'eternel) Le Dieu de voz peres/ le Dieu de
Abraham/ le Dieu de Isaac/ et le Dieu de Jacob/
m'a envoye a vous. Ce est mon nom perpetuelle¬
ment/ et ce est ma commemoration en toute genera¬
tion. 2.Moyse.3.d.e.
Lors dieu parla a Moyse/ et luy dit: Je suis L'e¬
ternel/ et suis apparu a Abraham/ a Isaac/ et a Ja¬
cob/ en dieu tout puissant/ et ne leur ay point donne
a congnoistre mon nom JEOVAH (c'est adire
L'eternel). 2. Moyse.6.a
Lors Moyse l'invocqua. O Eternel Eternel/
Dieu pitoyable/ misericordieux/ fort patient/ et
moult debonnaire/ qui garde benignite a milliers/
qui oste l'iniquite/ l'offense/ et peche: aussi nul n'est
sans coulpe/ pour se faire innocent. Tu pugnis
l'iniquite des peres sur les enfans des enfans/
en la tierce et quarte generation. 2.Moyse.34.a.
Neemie.9.f. Jon.4.a. Ps̈.86.a. Joel.2.c.
Je suis grand roy dit L'eternel des exercites/
et mon nom est horrible entre les gens. Ma¬
lachie.1.d.
Ne suis je pas L'eternel? d'autre dieu n'y a il
point sinon moy: de dieu juste/ et sauveur n'en est il
point que moy. Isaie.45.d.
Qui est dieu/ sinon L'eternel? Createur/ sinon
nostre dieu? Psalme.17.e.
L'eternel est le souverain/ merveilleux/ et grand
roy sur toute la terre. Psalme.47.b.
Qui est ce noble roy/ le fort et puissant Eternel.
L'eternel/ preux en guerre? Psal.24.b.
Il n'y a nul sainct/ comme L'eternel. Car il n'y
a point sinon que toy/ et n'y a nul fort comme nostre
Dieu. 1.Samuel.2.a.
Car L'eternel vostre Dieu c'est le Dieu des
dieux/ et le seigneur des seigneurs/ le Dieu grand/
puissant/ et merveilleux: lequel ne regarde
point la personne/ et ne prent nul don. 5. Moy¬
se.10.d.
Ce fort/ ce grand/ ce puissant a nom Eternel/
seigneur des exercites: Il est de grand conseil/ et de
moult grandz gestes/ duquel les yeux sont ouvers
sur toutes les voyes des enfans de l'homme pour
rendre a un chascun selon sa voye/ et selon le fruict
de son oeuvre. Jere.32.d.
O seigneur dieu tout puissant/ tes oeuvres sont gran¬
des et merveilleuses: seigneur roy des sainctz/ tes voyes
sont justes et vrayes. Qui est cestuy/ seigneur qui ne te
craindra/ et ne magnifiera ton nom: Car tu es seul
sainct pour ce viendront toutes gens/ et adoreront
en ta presence. Car tes jugemens sont manifestes.
Apocalip.15.b.
Tu es grand/ tu fais choses merveilleuses/ tu es
seul dieu. Psal.86.b.
Loue soit L'eternel/ dieu/ le Dieu D'israel qui
faict seul choses merveilleuses. Ps̈.72.d.136.a.
Le benoit et seul prince/ roy/ de ceux qui regnent/ et
seigneur de ceux qui ont seigneurie: lequel seul a im¬
mortalite. 1.Timothee.6.c. Apocalip.19.c.
Je suis celuy qui faict toutes choses: j'ay estendu
seul les cieux. Isa.44.d.
Toutes choses qui sont soubz le ciel sont mien¬
nes. Job.41.a.
Je suis L'eternel et n'y a pas d'autre/ formant la
lumiere et creant les tenebres/ faisant la prosperi¬
te/ et creant l'adversite: Je suis L'eternel faisant tou¬
tes ces choses. Isa.45.b.
Voyez maintenant/ que c'est moy/ c'est moy: et
n'y a nul dieu avec moy. Je tue et vivifie/ je navre/
et guery: et n'y a nul qui puisse delivrer de mes
mains. 5.Moyse.32.f.
L'eternel faict mourir et faict vivre/ il maine a
la fosse et en ramaine. L'eternel appaovrist et en¬
richist/ il abaisse et haulce/ il eslieve le chetif de la
poudre/ et le paouvre de la fiente pour les faire
seoir avec les princes et obtenir le noble thronne.
1.Samuel.2.b.
A dieu est le povoir de secourir/ et de faire tomber.
2.Cronicque.25.c.
Je suis dieu tout puissant: fais que tu chemine
devant moy/ et soys entier. 1.Moyse.17.a.
La terre est au seigneur. Psalme.24.a.
Tu as faict toutes ces choses en sapience. Psal¬
me.103.b.
A toy sont toutes choses/ et as donne ce que avons
receu de ta main. 1.Cronique.29.d.
Si j'ay faim/ je ne le te diray point: car la ron¬
deur de la terre est a moy/ et la plenitude d'icelle.
Psalme.50.b.
Dieu qui oeuvre toutes choses en tous. Phili.2.b.
Affin que dieu soit tout en tout. 1.Corinth.15.d.
Ephe.4.d.
Je scay que tu peux toutes choses/ et que nulle
pensee ne t'est cachee. Job.42.d.
Je suis le premier/ et suis le dernier/ et si n'y a point
d'autre dieu que moy. Isaie.44.a.41.e.48.b. Apo¬
calip.1.d.22.c.
Les temps ne sont point cachez au tout puissant.
Job.24.a.
Celuy qui plante l'aureille ne orra il pas?
celuy qui forme l'oeil ne regardera il pas? Psal¬
me.94.b.
Tu as congneu seul le coeur de tous les filz
des hommes. 1.des Roix.8.d. 2.Cronicque.6.f.
Jeremie.17.b.
Iceluy congnoist les secretz des coeurs. Psal¬
me.44.d.
Dieu congnoist voz coeurs. Luc.16.d.
Il n'est nul bon/ sinon ung seul dieu. Matth.
19.b. Marc.10.b. Luc.18.c.
Dieu est veritable/ et tout homme est menteur.
Romains.3.b.
Dieu est fidele/ et sans iniquite/ juste et droit.
5.Moyse.23.a. Psalme.92.c.
Je suis L'eternel/ qui ne suis point muable.
Malachie.3.b.
Vers dieu il n'y a point de iniquite/ ne de ac¬
ception de personnes: ne convoitise de dons. 2.Cro¬
nicques.19.c.
Dieu n'est pas comme l'homme/ tellement qu'il men¬
te: ne comme le filz de l'homme/ tellement qu'il se mue.
3.Moyse.23.c.
Soyez en paix/ et le dieu de paix/ et de dilection
sera avec vous. 1.Corin.13.d.
Lequel pardonne toutes tes iniquitez/ et guerit
toutes les infirmitez. Ps̈.103.a.
Dieu est riche en misericorde. Ephe.2.a.
C'est moy L'eternel qui vous sanctifie. 3.Moy.20.b
L'eternel est ma pierre/ mon boulovart/ et est ma
sauvegarde. Dieu est mon fort/ je auray esperance
en luy. C'est mon escusson et la corne de mon salut/
ma defense/ mon refuge/ mon sauveur tu me deli¬
vreras d'iniquite. 2.Samuel.22.a.
Certainement iceluy est ma roche/ et mon salut/
ma protection/ tellement que je ne bougeray pas.
En dieu est mon salut et ma gloire/ la roche de ma
forteresse et mon esperance est en dieu. Ps̈.61.b.
L'eternel seul/ l'a conduit/ et n'y avoit nul Dieu
estranger avec luy. 5.Moyse.32.b.
Je suis mesme L'eternel de la terre D'egipte: Tu
ne recongnoistras donc autre dieu que moy: aussi n'y
a il autre sauveur que moy. Osee.13.b.
Tu as peu veoir/ pour congnoistre et entendre que
L'eternel est iceluy dieu/ et n'y a autre que luy seul.
5.Moyse.4.f.
Congnoys donc aujourdhuy/ et pense en ton coeur que
L'eternel/ est iceluy dieu des cieux en haut: et sur la
terre en bas/ d'autre n'y a il point. 5.Moyse.4.f.
Je ne donneray a personne ma gloire. Isa.48.b.
Tu adoreras le seigneur ton dieu/ et a luy seul tu
serviras. Matth.4.b. 5.Moyse.6.c.10.d.
A dieu seul sage/ honneur et gloire. 1.Timo.1.d.
Jude.1.d. Roma.16.d.
¶ Exemples des sainctz/ rendans au seul
Dieu/ gloire et honneur,
Mais j'ay eu crainte/ que je ne transferasse l'hon¬
neur de mon Dieu a l'homme/ et que je ne adorasse
aucun fors que mon Dieu. Hester.13.d.
Cornille se jectant aux piedz le adora/ mais
Pierre le leva disant: Lieve toy debout/ je suis aussi
moymesme homme. Act.10.d.
Barnabas et Pierre dirent au peuple/ qui leur
vouloit sacrifier) Hommes/ pourquoy faictes vous
ces choses? Nous sommes aussi subjectz a pareilz
maux comme vous/ annonceans que vous vous
convertissez de ces choses vaines a Dieu vivant/ qui
a faict le ciel/ et la terre/ et la mer/ et toutes choses qui
sont en iceux. Actes.14.c.
Hommes Israelites/ pourquoy vous esmerveillez
vous de ce: ou pourquoy nous regardez vous/ com¬
me si par nostre vertu et piete nous eussions faict que
cestuy cheminast? Le Dieu de Abraam/ et Isaac/
et Jacob: Dieu de voz peres a glorifie son filz etc.
Actes.3.b.
L'ange dit a sainct Jehan qui le vouloit adorer)
Regarde que tu ne le faice/ je suis serviteur comme
toy/ et tes freres ayans tesmoignage de Jesus. Adore
Dieu. Apocalip.19.b.22.b.
¶ Item voyez a ce/ au commencement de l'expo¬
sition tant de l'oraison dominicale que des arti¬
cles de la foy.
¶ Sur le second commandement.
¶ Contre l'idolatrie.
Je suis L'eternel/ c'est mon nom: je ne donneray
a aucun ma gloire/ ne ma louenge aux images.
Isaie.42.b.
L'eternel vostre dieu a parle du millieu du feu/
Vous avez ouy la voix des parolles/ mais pas n'a¬
vez veu la semblance: fors que la voix. Et vous an¬
noncea son alliance/ laquelle vous commanda a faire:
c'est ascavoir dix parolles/ et les escrit sur deux ta¬
bles de pierre. Et me commanda L'eternel en ce temps
la/ de vous enseigner les ordonnances/ et jugemens:
affin que vous les faciez en la terre/ a laquelle vous
passez pour la posseder. Et prenez garde songneu¬
sement a voz ames/ car vous n'avez veu nulle sem¬
blance au jour que L'eternel/ vostre dieu parla a vous
en Horeb du millieu du feu: affin que ne soyez cor¬
rompus/ et faciez pour vous tailleure/ similitude de
image quelconque/ soit espece de masle/ ou de fe¬
melle. 5.Moyse.4.b.
Prenez garde a vous: affin que ne oubliez l'allian¬
ce de L'eternel vostre dieu/ laquelle a faict avec vous
et que ne vous faciez image taillee de tout ce que L'e¬
ternel vostre dieu vous a defendu: car L'eternel ton
dieu/ est un feu devorant/ et un dieu jaloux. Quand
tu auras engendre des enfans/ et enfans de tes en¬
fans/ et auras demoure en la terre. Si l'hors vous
vous corrompez et faictes images taillees/ similitu¬
de de choses quelconques/ et faciez mal devant ton
seigneur dieu/ ton dieu/ pour le provocquer a ire:
je appelle aujourdhuy en tesmoignage le ciel et la
terre contre vous/ que du tout perirez bien tost de
la terre/ en laquelle vous allez oultre le Jordain
pour la posseder: et n'y prolongerez voz jours/
car vous serez du tout destruictz etc. 5.Moy¬
se.4.d.
A qui ferez vous ressembler Dieu/ et quelle sem¬
blance mettrez vous pour luy? l'ouvrier ne fond il
point l'image? l'orfebvre/ ne le figure il point en
or? et l'argentier/ de lames d'argent? etc. En avez
vous congnoissance? l'avez vous ouy? Le vous
a on annonce des le commencement? etc. A qui
m'avez vous faict semblable et accompare/ dit le
Sainct. Eslevez voz yeux en haut/ et regardez qui
a cree ces choses. Isaie.40.e.f.
A quoy m'avez vous figure/ et contrefaict: accom¬
pare et faict semblable? qui tirez l'or du sacchet/
et poisez l'argent aux balances. Vous louez l'or¬
febvre/ et faict ce dieu. Puis se prosternent et l'a¬
dorent/ ilz le levent sur leurs espaules/ ilz le por¬
tent/ et le posent en son lieu. Lors est arreste
en son lieu/ et ne se bouge. Et si aucun crie a
luy/ il ne respond rien/ il ne delivre point de tri¬
bulation. Vous souvienne de ce/ et vous fortifiez.
Prevaricateurs changez vostre couraige. Ayez sou¬
venance du temps passe: car moymesme je suis
dieu et n'y a autre dieu/ voire ne comme moy etc.
Isaie.46.b.c.
Ne vous retournez point aux idoles/ et ne vous
faictes point de dieux de fonte. 3.Moyse.19.a.
2.Moyse.34.c.
Je suis L'eternel vostre dieu/ vous ne vous fe¬
rez point idoles/ ne images taillees/ ne esleverez
nulz veaux/ et ne colloquerez nulle pierre notable
en vostre terre pour l'adorer. Car je suis le seigneur
vostre dieu. 3.Moyse.26.a.
Donnez vous garde que vostre coeur ne soit
seduyt/ et que vous ne vous retirez du seigneur
dieu/ et serviez aux dieux estranges et les adoriez.
5.Moyse.11.b.
Il n'y a pas d'idole en Jacob/ et simulachre n'est
pas veu en Israel. Le seigneur son dieu est avec luy.
4.Moyse.23.c.d.
Maudict soit l'homme qui faict image de tail¬
le et de fonte/ qui est en abhomination au sei¬
gneur/ l'oeuvre des mains des ouvriers/ et qui la
mettra en lieu secret. Et tout le peuple respondra et
dira. Ainsi soit il. 5.Moyse.27.c.
Et si au millieu de toy se lieve un prophete ou
aucun qui dise qu'il a veu un songe/ lequel pre¬
dise signe et chose merveilleuse/ et que ce qu'il a
dit soit advenu/ et qu'il te dise: Allons et suyvons
les dieux que tu ne congnois point et servons a eux/
tu ne escouteras point les parolles de ce prophete
la/ ou du songeur. Car le Seigneur vostre Dieu/
vous tente pour scavoir si manifestement vous le
aymez ou non/ de tout vostre coeur et de toute vo¬
stre ame etc. 5.Moyse.13.a.
Les idoles des gens sont or et argent/ oeuvres des
mains des hommes. Ps̈.113.b.134.c.
Car l'oeuvre de la main de l'ouvrier a coppe le
boys en la forest de la hache/ et l'a aorne d'or et d'ar¬
gent/ et l'a attache de cloux/ affin qu'il ne se desjoingne
point etc. Toutes ces choses sont oeuvre d'ouvriers
ingenieux. Mais L'eternel est vray Dieu vivant/ et
roy perpetuel. Jere.10.a.b.
Jeroboam dit: Israel/ voicy tes dieux qui te ont
retire de la terre D'egypte. Et en a mis un en Be¬
tel/ et l'autre en Dan. Et ceste chose a este a peche.
1.Roix.12.f. 2.Moyse.32.b.
Abbatez leurs autelz/ et brisez leurs statues/ et
coppez les boys/ et bruslez les images: car tu es un
peuple sainct/ au seigneur ton dieu. 5.Moyse.7.a.
12.a. 2.Moyse.34.b.
Soy estimans estre sages/ ont este faictz folz/ et
ont mue la gloire de dieu immortel/ en similitude
d'image d'homme mortel/ etc. Lesquelz ont change la
gloire d'iceluy en mensonge/ et ont faict reverence et
service plus a la chose cree/ que au createur/ lequel
est a louer eternellement. Amen. Rom̃.1.c.d.
Ne soyez point idolatres/ ainsi que aucuns de
eux: comme il est escrit: Le peuple se est assis pour
manger et pour boire/ et se sont levez pour jouer.
1.Corin.10.b. 2.Moyse.32.b.
Fuyez le service des images. 1.Corin.10.c.
Enfans donnez vous garde des images. 1.Je¬
han.5.d.
Nous scavons que l'image n'est rien au monde/
et que nul n'est Dieu sinon ung seul. Car ja soit que
il y en ayt qui soient ditz Dieux tant au ciel comme
en terre (comme ilz sont plusieurs dieux et plusieurs
seigneurs) toutesfoys a nous n'est que un Dieu: le
pere/ duquel sont toutes choses et nous en luy. Et
un Seigneur Jesus Christ/ par lequel toutes choses
sont et nous par luy. 1.Corin.8.b.
Voyez) 5.Moyse.4.c.5.a.7.a.12.a. Isa.2.40.42.
44.46. Jerem̃.2.10. Ezech.6.8. Osee.10.11.13. Ba¬
ruch.6. Sapien.13.14.15.16.
¶ Item de ceux qui ont abbatu et oste toutes
images/ comme Ezechias. 2.Roix.18.a. Et
Josaphat. 2.Croniq.9.a. Et Josias. 2.Roix
23.a. 2.Croniques.34.f. Et Manasse/ en son
oraison.
¶ Sur le .iii. commandement.
¶ De ne prendre point le nom de
dieu en vain et sans cause.
Vous ne souillerez point mon sainct nom/ et seray
sanctifie entre les enfans D'israel. Je suis L'eter¬
nel qui vous sanctifie. 3.Moyse.22.d.
Sanctifie soit ton nom. Matth.6.b.
Tu ne jureras point par mon nom en mentant/
et ne souilleras le nom de ton Dieu/ je suis L'eternel.
3.Moyse.19 c.
Ne jurez au nom de leurs dieux/ et ne servez a
eux et ne les adorez: mais adherez au seigneur vostre
dieu/ ce que avez faict jusque a ce jour. Josue.23.b.
Tu ne feras point mention du nom des autres
dieux/ et ne sera point ouy en ta bouche. 2.Moy.23.b
Ne jurez nullement/ ne par le ciel/ car c'est le thro¬
ne de dieu: ne par la terre/ car elle est le marchepied
de ses piedz: ne par Hierusalem: car c'est la cite du
grand roy. Aussi ne jureras par ta teste/ car tu ne
peux faire un cheveu blanc ou noir. Mais soit vostre
parolle/ Ouy/ ouy: Non/ non. Car ce qui est adjouste
outre ce est du mauvais. Matth.5.f. Jacques.5.c.
Dieu certes est veritable/ que nostre parolle qui
a este envers vous n'a point este: Ouy et non Car
le filz de dieu Jesus Christ: qui entre vous par nous
a este presche/ par moy et Silvain et Timothee: n'a
point este: Ouy et non: mais ouy a este en luy. Car
toutes les promesses de dieu/ sont par celuy Ouy: et
par celuy Amen/ en gloire a Dieu par nous. 2.Co¬
rinthiens.1.d.
Vostre parolle soit tousjours confite en sel avec
grace. Coloss.4.a.
Si aucun parle/ qu'il parle comme parolles de
Dieu. 1.Pierre.4.c.
¶ Du jurement licite/ concernant l'honneur
de Dieu/ et l'edification du prochain.
Les hommes certes jurent par le plus grand et la
fin de tout leur different/ pour confirmation est le
jurement. Heb.6.d.
Tu seras a luy adherent/ et jureras par son nom.
5.Moyse.10.d.6.c.
Qui jure a son prochain/ et ne varie point. Ps̈.15.c.
Tous ceux qui jurent en luy seront louez. Ps̈.63.c
J'ay jure par moymesme: la parolle de justice sor¬
tira hors de ma bouche/ et ne retournera point. Car
tout genouil se ployera devant moy: et toute langue
jurera a moy. Isa.45.d.
Dieu auquel je sers en mon esperit en l'evangile de
son filz/ m'est tesmoing. Rom̃.1.b. Philip.1.a.
Voyez exemples) Du jurement faict en jugement.
2.Moy.22.a. De Abimelech et Isaac. 1.Moy.26.g.
De Jacob. 1.Moy.31.g. De Joseph. 1.Moy.47.
g. De Josue avec les princes. Josue.9.d. Des Is¬
raelites. Jug.21.a. De David. 1.Samuel.20.c.24.
d.2. Samuel.19.d. 1.Roys.1.b.c.d.2.b. De Paul.
2.Corin.1.d.
¶ Sur le .iiii. commandement.
¶ Du jour du sabbath ou repos.
Dieu accomplit au septiesme jour/ son oeuvre qu'il
avoit faicte/ et beneit le septiesme jour et le sanctifia.
1.Moy.2.a. 2.Moy.20.b. Heb.4.a.b.
Prenez garde que vous observiez mon sabbath. Car
c'est le signe entre moy et vous/ en voz generations:
affin que vous congnoissiez que je suis le Seigneur lequel vous
sanctifie. Gardez mon sabbath/ car il est sainct envers
vous. Cestuy qui le aura pollut/ qu'il meure de mort etc.
C'est l'aliance eternelle entre moy et les filz de Israel/
et le signe perpetuel. 2.Moy.31.c.d. Ezech.20.b.
Six jours tu feras ton oeuvre/ et au septiesme
jour tu te reposeras: affin que ton boeuf et ton asne
cesse/ et que le filz de ta servante et l'estrangier ayent
repos. 2.Moyse.23.b.
Affin que ton serviteur et ta servante reposent
comme toy. 5.Moyse.5.b.
Je ne souffriray plus vostre prime lune/ ne le
sabbath ne les autres festes. Voz congregations
sont perverses/ mon ame hayt les jours de voz Calen¬
des/ et voz solennitez: icelles me sont en charge/ et ay
eu peine en les soustenant. Isa.1.d.
¶ De la delivrance du sabbath
charnel et figuratif.
Nul ne vous juge en viande/ ou breuvage/ ou
en partie du jour de la feste/ ou du nouveau moys/
ou des sabbathz: qui sont l'ombre des choses qui estoient
a advenir/ le corps certes de Christ. Colos.2.f.
Vous observez les jours/ et les moys/ et les temps/
et les annees etc. Gał.4.b.
Certes se vous entendiez que c'est: Je veux mise¬
ricorde et non sacrifice/ jamais vous ne eussiez con¬
demne les innocens. Car le filz de l'homme est Seigneur
aussi du sabbath etc. Il est donc licite de bien fair
aux sabbathz. Matthieu.12.a. Luc.6.a.
Le sabbath est faict pour l'homme/ et non point
l'homme pour le sabbath. Marc.2.d.
¶ Du sabbath spirituel et perpetuel.
Lors sera perpetuel moys/ et perpetuel sabbath.
Isa.66.g.
Nous qui avons creu: entrerons au repos/ comme
il a dit etc. Hastons nous donc d'entrer en ce repos:
affin que aucun ne chee en semblable exemple d'in¬
credulite etc. Hebr.4.a.b.c.
¶ Voyez du sabbath plus amplement) 2. Moy¬
se.16.e.20.b.31.a.34.c.35.a. 3.Moyse.19.a.f.23.a.
26.a. 5.Moyse.5.b. Isa.56.a.58.d. Jerem̃.7.c.
2.Esdr.13.b. 2.Moy.16.f. 4.Moy.15.d. Luc.3.c.
6.a. 1.Corin.16.a. Jehã.5.c.d.e.7.c. Luc.13.c.
¶ Du labeur.
Tu laboureras par six jours/ et feras toutes tes
oeuvres. 5.Moy.5.b.
En la sueur de ton visage tu mangeras ton pain:
jusque a ce que tu retourne en la terre/ de laquelle
tu as este pris. Car tu es poudre/ et en poudre re¬
tourneras. 1.Moyse.3.c.
L'homme est nay pour labourer/ et l'oyseau pour
voller. Job.5.a.
Qui laboure son champ/ il sera rassasie de pains:
mais celuy est fol qui ensuyt l'oysivete. prover.12.b.
Quand ainsi tu mangeras le labeur de tes mains/
tu es bienheureux et bien te sera. Psal.128.a.
Celuy qui desroboit/ maintenant qu'il ne desrobbe
plus: mais plus tost qu'il labeure en oeuvrant de
ses mains ce qui est bon: affin qu'il ayt pour commu¬
niquer a celuy qui a disette. Ephe.4.f.
Nous labourons en besongnant de noz mains.
1.Corinthiens.4.c.
Vous scavez comment il faut que vous nous ensuy¬
vez: car nous ne avons pas este entre vous oyseux/
et ne avons point mange le pain d'aucun pour neant.
mais en labeur et travail ouvrant nuyt et jour/
affin que ne grevissions aucuns d'entre vous. Non
pas que nous ne ayons eu la puissance: mais affin
de nous donner nous mesme pour exemple a vous/
pour nous ensuyvre. Car aussi quand nous estions
avec vous/ nous vous annoncions ces choses/ que
se aucun ne veut ouvrer qu'il ne mange point.
2.Thessalo.3.b.c. 1.Thessa.4.c.
Les choses lesquelles me estoient necessaires/ et
a ceux qui sont avec moy/ ses mains cy les ont ad¬
ministre. Je vous ay monstre toutes choses que
ceux qui labourent ainsi il faut qu'ilz aydent les
foibles et ayent memoire de la parolle de nostre sei¬
gneur Jesus. Car il a dit/ que c'est chose plus heu¬
reuse de donner que de prendre. Act̃.20.g.
O toy paresseux va a la formice: si contemple sa
maniere/ affin que tu soye sage. Prover.6.a.
Ne laboure pas pour estre riche: deporte toy de
ton conseil. Prover.23.a.
Voyez) Prover.6.10.13.18.20.21.24.28. Eccłe.11.
33.Eccłi.4.7.
¶ Sur le .v. commandement.
¶ De honnorer pere et mere: et
ceux qui nous sont au
lieu d'iceux.
Honnore ton pere et ta mere/ comme L'eternel ton
dieu le ta commande/ affin que tes jours soyent prolon¬
gez/ et affin qu'il te soit bien sur la terre laquelle L'e¬
ternel/ ton dieu te donne. 5.Moyse.5.b.
Celuy qui craint le Seigneur faict honneur a
ses parens: et servira a ceux qui l'ont engendre com¬
me aux seigneurs/ en oeuvre/ et en parolle/ et en tou¬
te patience. Honnore ton pere/ affin que benediction
vienne sur toy de dieu. Ecclesiastique.3.b.
Un chascun craindra son pere et sa mere. 3.
Moyse.19.a.
Honnore pere et mere. Matth.15.a. Marc.7.b.
Maudit soit celuy qui ne honnore son pere et sa
mere: et tout le peuple dira: Ainsi soit il. 5.Moy.27.c
Enfans obeissez a voz peres et a voz meres en
nostre seigneur. Car ce/ est juste. Honnore ton pere et
ta mere (lequel est le premier commandement en pro¬
messe) affin qu'il te soit bien/ et que tu soye de lon¬
gue vie sur la terre. Ephe.6.a. Colos.3.d.
Qui donne travail a son pere/ et deboute sa me¬
re/ il est infame et digne d'opprobre. Prover.19.d.
Qui frappe son pere ou sa mere soit mis a mort.
2.Moyse.21.b.
Qui maudit son pere ou sa mere soit mis a mort.
2.Moy.21.b.3. Moyse.20.a.b. 5.Moy.21.d.
Qui maudit son pere ou sa mere/ sa lumiere se¬
ra esteinte au millieu des tenebres. Prover.20.c.
Les corbeaux creveront aupres du fleuve/ et les
aigles devoreront l'oeil/ de celuy qui par orgueil
contemne son pere/ et contemne le commandement de
sa mere. Prover.30.c.
Escoute ton pere qui t'a engendre/ et ne mesprise
ta mere/ pour ce qu'elle est ancienne. Prover.23.c.
Qui pille son pere et sa mere/ et nye que ce soit
peche: cestuy est le compaignon de l'homicide. Pro¬
verb.28.d.
Voyez) 3. Moy.20.a. 5.Moy.21.a. Tob.4.a.
Ecclesiastique.3. et. 7. Exemples de Isaac. 1.Moy¬
se.22.a.b. De Joseph. 1.Moyse.36.a.b. De To¬
bie.5.a. De Jesus Christ. Luc.2.g. Et aux Phi¬
lip.2.b.
¶ Comment pour l'amour du pere on ne
doit desobeir a Dieu/ le sou¬
verain pere.
Ne pensez point que je soye venu mettre paix
en la terre. Je ne suis point venu mettre la paix/
mais le glaive. Car je suis venu separer l'homme
a l'encontre de son pere et la fille a l'encontre de sa me¬
re/ et la belle fille a l'encontre de sa belle mere. Et les
ennemis de l'homme seront ceux de sa maison etc. Qui
ayme son pere ou sa mere plus que moy il n'est point
digne de moy. Matth.10.d.
Et tout homme qui aura delaisse maison/ ou fre¬
res/ ou soeurs/ ou pere/ ou mere/ ou femme/ ou en¬
fans/ ou champ/ pour mon nom: il en recevra cent
foys plus/ et possedera vie eternelle. Mat.19.d.
Ne soyez pas comme voz peres contre lesquelz les
premiers prophetes crioyent etc. zacharie.1.a. Psal¬
me.78.a.95.a. 2.Roix.17.g.
Ne vueillez cheminer aux commandemens de voz
peres/ et ne gardez point leurs jugemens/ et ne soyez
point souillez en leurs images. Je suis le seigneur
Dieu vostre Dieu. Cheminez en mes commande¬
mens/ et gardez mes jugemens/ et les faictes. Eze¬
chiel.20.c.
Ne soyez point comme voz peres et voz freres/ les¬
quelz se sont retirez du seigneur le Dieu de voz pe¬
res et les a mis en desolation comme vous voyez.
Maintenant donc ne vueillez endurcir voz cerveaux
comme voz peres. 2.Cronicques.30.b.
¶ Soubz ce .v. commandement est aussi compris
l'honneur et obedience deue aux princes
et gouverneurs: lesquelz doib¬
vent estre comme pere
au peuple.
Mon enfant crains L'eternel/ et le roy. prover.24.c.
Tu ne maudiras point les dieux (c'est a dire ju¬
ges) et ne blasmeras point le prince de ton peuple.
Exode.22.d. Actes.23.a.
Baillez a Cesar/ ce qui appartient a Cesar.
Matthieu.22.c. Luc.20.c.
Toute ame soit subjecte aux superiores puis¬
sances. Car il n'y a point de puissance/ sinon de dieu.
Et les puissances qui sont/ elles sont ordonnees de
dieu. Parquoy qui resiste a la puissance: il resiste
a l'ordonnance de dieu. Et qui y resiste: iceux acquie¬
rent damnation a eux mesmes. Elle ne porte point
le glaive sans cause: car elle est servante a Dieu/
pour faire vengeance en ire/ de celuy qui faict mal etc.
Pour ceste cause certes vous payez les tributz: car
ilz sont les ministres de Dieu/ servans a ceste chose.
Rendez donc a tous les choses deues: a qui tribut/
le tribut: a qui peage/ le peage: a qui crainte/ la
crainte: a qui honneur/ l'honneur. Ro.13.a.b.
Soyez subjectz a toute humaine creature: pour
dieu: soit au Roy/ comme au plus excellent: soit aux
Ducz/ comme aux envoyez de par luy pour faire ven¬
geance des malfaicteurs/ et pour la louenge des
bons etc. Craingnez Dieu/ honnorez le roy. 1.Pier.2.c.
Admonneste iceux d'estre subjectz aux princes et
puissances/ en obeissant a eux. Tite.3.a.
Obeissez a voz superieurs: et soyez subjectz a
eux (car ilz sont veillans: comme ceux qui rendront
compte pour voz ames) affin qu'ilz facent ce joyeuse¬
ment et non point en gemissant: car ce ne vous est
point expedient. Hebr.13.c. Voyez) Eccłe.10.d.
¶ Item de l'obeissance des serviteurs vers
leurs seigneurs.
Vous serviteurs obeissez en toutes choses a voz
seigneurs charnelz/ ne servant point a l'oeil/ comme
plaisans aux hommes: mais en simplicite de coeur
craignans dieu. Quelque chose que vous faictes/
faictes la de couraige: ainsi comme a dieu/ non pas
comme aux hommes/ sachans que vous receverez de
nostre seigneur/ la retribution de l'heritage: car vous
servez au seigneur Christ. Colos.3.d. Ephe.6.a.
Quiconques sont soubz la subjection de servi¬
tude/ qu'ilz estiment leurs seigneurs dignes de tout
honneur: affin que le nom de nostre seigneur et sa
doctrine ne soit blasmee. Et ceulx qui ont seigneurs
fideles/ qu'ilz ne les desprisent point/ pour ce qu'ilz
sont freres: mais plus tost qu'ilz les servent/ pour
ce qu'ilz sont fideles et aymez/ lesquelz sont par¬
ticipans du benefice. Enseigne ces choses et admon¬
neste. 1.Timothee.6.a.
Enhorte les serviteurs qu'ilz soient subjectz a
leurs seigneurs/ plaisans en toutes choses: non con¬
tredisans/ non decevans: mais monstrans toute bon¬
ne foy/ affin que en toutes choses ilz ornent la do¬
ctrine de dieu nostre sauveur. Tite.2.b.
Vous serviteurs soyez subjectz en toute craincte
a voz seigneurs: non seulement aux bons et mo¬
destes/ mais aux difficiles. 1.Pierre.2.c.
¶ Item de la reverence deue aux anciens.
Fays reverence a la vieillesse/ et honnore la per¬
sonne de l'ancien/ et crains le seigneur ton dieu. 3.
Moyse.19.g.
Semblablement vous jeunes soyez subjectz aux
anciens/ vous assubjectissans tous les uns aux
autres. 1.Pierre.5.b.
Ne reprens point rudement l'ancien/ mais prie
le comme pere: les jeunes/ comme freres: les vieilles/
comme meres: les jeunes filles/ comme soeurs: en tou¬
te chastete/ etc. 1.Timoth.5.a.
¶ Contre l'honneur et la gloire de dieu/
ne faut a iceux obeir.
Il vaut mieux obeir a dieu/ que aux hommes.
Actes.4.d.5.e.
Exemple/ de Tobie. Tobie.2.b. Des sages
femmes. Exode.1.c.
¶ Sur le .vi. commandement.
¶ De homicide/ et malveillance.
A moy est la vengeance. 5.Moyse.32.e. Eccle¬
siasticque.28.a. Rom̃.12.d. Hebr.10.e.
Qui respandera le sang de l'homme/ son sang luy
sera respandu. Car l'homme est faict a l'image de dieu.
1.Moyse.9.a.
Ne quiers point vengeance/ et n'aye recordation
de l'injure. 3.Moyse.19.d.
Ne dis point/ je rendray le mal: mais attens le
Seigneur et il te sauvera. Prover.20.c.
Tu ne seras point homicide. Matthieu.19.b.
5.Moyse.5.a. Romains.13.c.
Quiconque aura occis aucune personne qu'il soit
mis a mort. 3.Moyse.24.c. 2.Moyse.21.b.
Quiconque aura tue la personne/ selon le raport
des tesmoingz/ le meurtrier sera occis. 3.Moy.35.d.
Remetz ton glaive en son lieu. Car tous ceux
qui prendront le glaive/ par glaive periront. Mat¬
thieu.26.e. Apocalip.13.c.
Dieu hayt ces six choses: et a aussi la septiesme
du tout en abhomination. Ascavoir la langue men¬
teresse: les mains qui respandent le sang des inno¬
cens/ le coeur machinant le mauvais conseil/ les
piedz qui courrent apres les maux/ le faux tesmoing/
et l'autheur de dissention entre les freres. prover.6.c.
Tu n'auras point hayne/ en ton coeur contre ton
prochain. 3.Moyse.19.d.
Hayne esmeut debat: mais charite couvre tous
pechez. Proverbes.10.b.
L'homme contentieux machine le mal: et tombera
eis mains du cruel messagier. Si tu rendz le mal
pour mal: le mal ne se partira point de sa maison.
Proverb.17.c.
Vous avez ouy qu'il a este dit aux anciens: Tu ne
occiras point: car quiconque occira/ sera coupable
de jugement. Mais moy je vous dy que tout hom¬
me qui se courrouce a son frere: sera coupable de ju¬
gement. Et quiconque aura dit a son frere/ racha:
il sera coupable de concile. Et quiconque aura dit/ fol:
il sera coupable de la gehenne du feu. Mat.5.c.d.
Quiconque hayt son frere/ est homicide: et vous
scavez que tout homicide n'a point la vie eternelle
permanente en soy. 1.Jehan.3.c.
Ne resistez point au mal/ mais se aucun te frappe
en la joue dextre: baille luy l'autre. Et a celuy qui
veut proceder en jugement contre toy/ et te oster ta robbe:
laisse luy aussi ton manteau. Et quiconque te veut
contraindre aller mille pas/ va avec luy deux autre
mille etc. Aymez voz ennemis/ faictes bien a ceux
qui vous hayent/ et priez pour ceux qui vous perse¬
cutent/ et qui faucement imposent crimes: affin que
vous soyez filz de vostre pere qui est eis cieux/ lequel
faict lever son soleil sur les bons et sur les mau¬
vais/ et envoye pluye sur les justes et injustes etc.
Matth.5.f.g.
Gardez que aucun ne rende mal pour mal: mais
ensuyvez tousjours ce qui est bon les uns vers les
autres/ et envers tous. 1.Thessa.5.c.
Ne vous vengez point mes tres aymez: mais don¬
nez lieu a ire. Car il est escript: A moy est la vengean¬
ce: et je la rendray/ dit le Seigneur. Mais se ton en¬
nemy a fain: donne luy a manger: Se il a soif: donne
luy a boire. Car en ce faisant: tu luy assembleras
charbons de feu sur la teste. Ne soye point vaincu
de mal: mais vaincs le mal par bien. Rom̃.12.d.
Courroucez vous: et ne pechez point. Le soleil
ne se couche point sur vostre courroux/ ne donnez
point lieu au diable etc. Toute amertume/ et cour¬
roux/ et ire/ et crierie/ et blasme soyent ostez de vous
avec toute malice. Eph.4.f.g. Colos.3.b.
¶ De pugnir appartient seulement aux juges
comme lieutenans de dieu/ qui par l'ordon¬
nance divine portent le glaive/ punissans par
amour de justice et non par courroux/ comme
appert. 2.Cronique.19.c. Rom̃.13.a.b.
¶ Sur le .vii. commandement.
¶ De adultere/ et paillardise.
Quiconque aura commis adultere avec la femme
d'autruy/ soit aussi qu'il ait commis adultere avec la fem¬
me de son prochain/ qu'ilz soient mis a mort/ le pail¬
lard et la paillarde.3. Moy 20.b. 5. Moyse.22.d.
Il n'y aura point de paillardes des filles D'is¬
rael/ ne de paillardz des enfans D'israel.5. Moy¬
se.23.c.
Ne abandonne pas ta fille a paillardise/ affin
que la terre ne soit maculee/ et remplie de peche enor¬
me.3. Moyse.19.f.
Mon filz garde toy de toute fornication/ et ne
souffre jamais de congnoistre par quelque crime/
autre que ta femme. Tobie.4.c.
J'ay faict paction avec mes yeux/ que je ne pen¬
seroye point aussi de la vierge. Job.1.a.
Quand les folz paillardent/ ilz perdent la vie:
ilz assemblent dommage et deshonneur: et ne peuvent ja¬
mais abolir l'infamete. Proverb.6.d.
Tu ne commetteras point adultere. Matth.19.c.
Romains.13.c.
Quiconque aura regarde femme pour la con¬
voiter/ il a desja commis adultere avec elle en son
coeur. Matth 5.d.
Ne paillardons point/ ainsi que aucuns de eux
ont paillarde: et morurent en un jour vingt et troys
mille. 1.Corin.10.b.3. Moyse.25.a.
Mortifiez voz membres qui sont sur la terre/ for¬
nication/ souilleure/ luxure/ mauvais desirs/ et ava¬
rice qui est service des idoles. Colos.3.a. 1.Pier.4.a
Qui est adjoinct a la paillarde/ il est faict un
corps. Mais qui est adjoinct au seigneur/ est un espe¬
rit. Fuyez paillardise. Tout peche/ que l'homme
faict/ est hors du corps/ mais qui paillarde/ peche
en son propre corps. 1.Corin.6.d.
Ceste est la volunte de Dieu/ vostre sanctifica¬
tion: que vous vous absteniez de paillardise/ a ce
que un chascun de vous sache posseder son vaisseau
en sanctification et honneur: non point en passion
de desirs/ ainsi comme les gentilz/ lesquelz ignorent
dieu etc. Car dieu ne nous a point appelle a ordure:
mais a sanctification. 1.Thessa.4.a.
Les injustes/ les paillardz/ ceux qui servent aux
images/ les adulteres/ les voluptueux/ les bou¬
gerons/ les larrons/ les avaricieux/ les yvrongnes/
les maldisans/ les ravisseurs ne possederont point
le royaume de dieu. 1.Corin.6.b.
Paillardise et ordure quelconque/ ou avarice/ ne
soit point nommee entre vous/ ainsi qu'il est conve¬
nable aux sainctz: ou chose villaine et folles pa¬
rolles/ ou farcerie/ qui ne conviennent point: mais
plus tost action de graces. Car sachez ce/ et entendez
que nul paillard/ ou souille/ ou avaricieux qui est
serviteur des idoles: n'a point d'heritage au royau¬
me de Christ/ et de Dieu. Ephe.5.a.
Cheminons honnestement comme par jour/ non point
en gourmandises et yvrongneries/ non point en couches
et luxures etc. Romains.13.d.
Mariage est entre tous honnorable/ et la couche
sans macule. Mais Dieu jugera les paillardz et
adulteres. Hebr.13.a.
Pour eviter fornication un chascun aye sa fem¬
me/ et une chascune aye son mary. Le mary rende
le bon vouloir deu a la femme: et aussi semblable¬
ment la femme au mary. La femme n'a point la puis¬
sance de son corps: mais le mary. Et aussi sembla¬
blement le mary ne a point la puissance de son corps:
mais la femme. Ne retenez point le deu l'un de l'au¬
tre/ se ce n'est par consentement pour un temps: affin
que vous vacquiez a jeunes et oraison. Et de rechief
retournez ensemble: affin que Satan ne vous tente/
par vostre incontinence etc. Se ilz ne se contien¬
nent qu'ilz se marient. Car il vaut mieux se marier
que brusler. 1.Corin.7.a.b.
Il faut que l'evesque soit irreprehensible: mary
d'une seule femme/ surveillant/ sobre/ modeste/ etc.
Les ministres qu'ilz soient marys d'une seulle fem¬
me. 1.Timo.3.a.b. Tite premier.b.
Quiconque aura delaisse sa femme/ excepte pour
cause de fornication: il faict qu'elle soit adultere.
Matthieu.5.e.19.b. 1.Corin.7.b.
Se celuy qui est nomme frere entre vous est for¬
nicateur/ ou avaricieux/ ou servant aux idoles/ ou
maldisant/ ou yvrongne/ ou ravisseur: ne mangez
point avec celuy qui est tel. 1.Corin.5.d.
¶ Voyez) 3. Moyse.18.a.b. Prover.2.c.
5.a.b.c.7.a.9.c.29.a. Job.31.b.c. 1.Co¬
rin.5.a.b.c. Ephesiẽs.5.b. 1.Timo.1.b.
Hebr.12.d. 2.Pierre.2.b.c.
¶ Sur le .viii. commandement.
¶ De larcin et tromperie.
Tu ne desroberas point. 5.Moyse.5.b. Mat¬
thieu.19.c. Romains.13.c.
Vous ne desroberez point/ ne mentirez/ et si per¬
sonne ne decevra son prochain. 3.Moyse.19.b.c.
Tu ne feras point de extorsion a ton prochain
et ne le pilleras point. 3.Moyse.19.c.
Tu ne feras aucune fausette en jugement/ en rei¬
gle/ en poix/ et en mesure. Vous aurez les ballan¬
ces justes/ et les poix justes/ aussi le muyd et le
septier. 3.Moyse.19.g. 5.Moyse.25.c.d.
La faulse ballance est abhomination devant
Dieu/ et le poix juste luy est aggreable. Prover¬
bes.11.a.20.b.
Celuy qui aura desrobe et vendu l'homme/ s'il est con¬
vaincu de la coulpe/ qu'il meure de mort. 2.Moy.21.b.
Celuy qui participe avec le larron il hayt son
ame. Proverbes.29.d.
Celuy qui desroboit/ ne desrobe plus: mais plus
tost qui laboure en besongnant de ses mains/ en ce
qui est bon: affin qu'il aye pour donner a celuy qui
seuffre necessite. Ephesiens.4.f.
Nul ne foulle ou decoive son frere en aucun af¬
faire: au moyen de quoy le Seigneur prent vengeance
de toutes ces choses. 1.Thessa.4.b.
¶ Voyez) 2.Moyse.22.a.b. Ecclesiaste.5.d.
zacha.5.b. Osee.4.a. 1.Cor.6.b. Apoca.9.d.
¶ Sur le .ix. commandement.
¶ De faux tesmoignage/
mensonge/ et detraction.
Tu ne diras point faux tesmoignage. 5.Moy¬
se.5.b. Prover.24.d. Matth.19.c. Rom̃.13c.
Tu ne porteras point la parolle de mensonge/ et
ne toucheras en la main de l'inique pour dire tes¬
moignage injuste. Tu n'ensuyvras point la mul¬
titude pour faire mal/ et ne condescendras point
en jugement a la sentence de plusieurs: tellement
que tu desvoye du vray etc. Tu fuyras mensonge.
2.Moyse.23.a.
Le faux tesmoing ne demourera point impu¬
gny: et qui parle mensonge/ n'eschappera point.
Proverb.19.a.22.d.
Celuy qui parle la verite annonce justice: mais
le tesmoing mensongier/ la fraude. Prover.12.c.
Le larron est meilleur que la continuelle compaignie
de l'homme mensongier: mais tous deux auront perdi¬
tion pour heritaige. Ecclesiastique.20.d.
Le Seigneur hait ces six choses/ et la septiesme il
a sur tout en abomination. La langue menteresse etc.
le faux tesmoing et l'auteur de dissention entre les
freres. Proverb.9.a.
Tu perderas ceux qui disent mensonges. Ps̈.5.b
Les meurs des hommes menteurs sont sans hon¬
neur: et la confusion est avec eux sans intermission.
Ecclesiastique.20.d.
Ne mentez point l'un a l'autre. Colos.2.b.
Qui veut aymer la vie/ et veoir les bons jours:
qu'il garde sa langue de mal/ et ses leures qu'elles
ne parlent fraude. 1.Pet̃.3.e. Ps̈.34.b.
Ne ayme pas mensonge a l'encontre de ton frere/ et
ne le fais point pareillement a ton amy. Ne vueille
point mentir de tout mensonge: car l'accoustumance
d'iceluy n'est pas bonne. Eccłi.7.b.
Le faux tesmoing ne sera point sans punition: et
celuy qui parle mensonge perira. Prover.19.b.
Mensonge est un opprobre mauvais en l'hom¬
me: et sera continullement en la bouche de ceux qui
sont sans discipline. Ecclesiastique.20.d.
La bouche qui ment tue l'ame. Sapiẽ.1.c.
L'homme qui donne faux tesmoignage contre son
prochain est une lance/ et une espee/ et une flesche
ague. Prover.25.c.
La faulse langue ne poeut souffrir celuy qui le
reprend: et la bouche blasonnante faict venir la ma¬
lice. Prover.26.g.
Tu ne iras point detracter entre ton peuple.
3.Moyse.19.d.
Le detracteur est en abomination aux hommes.
Prover.24.a. Eccłi.10.a.
Gardez vous donc de murmuration: laquelle
ne prouffite de rien/ et retirez vostre langue de detra¬
ction. Sapien.1.c.
Celuy qui feint son regard/ faict quelque dommaige:
et la bouche folle sera battue. Proverb.10.b.
Vous donc ostans toute malice et toute dece¬
ption et simulations et envies/ et toutes detractions:
desirez comme enfans tout maintenant nayz/ le
laict de la parolle qui est sans deception: affin que par
iceluy croissez en salut. 1.Pier.2.a.
Mes freres/ ne detractez point l'un de l'autre.
Qui detracte de son frere/ ou qui juge son frere: il
detracte de la loy/ et juge la loy. Et si tu juge la
loy/ tu ne es point facteur de la loy: mais juge. Il
est un legislateur/ qui peut garder et perdre. Toy qui
es tu/ qui juge autruy. Jacques.4.c.
Ostez mensonge et parlez verite un chascun avec
son prochain: car nous sommes membres les uns
des autres. Ephe.4.f.
Voyez) Job.17.a. Prover.4.a.b.14.a.19.b.
26.a. Rom̃.1.d. Jac.1.c.3.a. Act̃.5.a.
¶ Sur le .x. commandement.
¶ De convoitise.
Tu ne convoiteras point la femme de ton prochain/
et ne desireras la maison d'iceluy etc. 5.Moy.5.b.
Je ne congnoissoye point concupiscence: se la loy
ne eut dit. Tu ne convoiteras point. Ro.7.b.13.c.
Ne desire pas ce que tu ne poeux avoir. Pro¬
verbes.23.a.
Qui appete argent ne sera point rassasie d'ar¬
gent/ et qui ayme avoir chevance n'en aura nul fruict.
Ecclesiaste.5.b.
Il n'est rien plus mauvais que l'avaricieux.
Terre et cendre pourquoy te enorgueillis tu? Il n'est
chose plus inique que aymer l'argent. Car aussi cestuy
met son ame en vente. Ecclesiastic.10.b.
L'avaricieux met toute sa maison en trouble: et
celuy vivra qui hait les dons. Prover.15.c.
Voyez/ et vous gardez d'avarice: car la vie d'un
chascun n'est point en abondance des choses qu'il
possede. Luc.12.b.
Je vous dy en verite/ que a grand difficulte le
riche entrera au royaume des cieux. Et de rechief/
je vous dy: Il est plus facile que un chameau en¬
tre par le pertuys d'une aguille/ que un riche en¬
tre au royaume des cieux. Matthi.19.c. Marc
10.b. Luc.18.d.
Ne faictes point voz thresors en la terre: la ou
la rouillure et tigne corrompt/ et la ou les larrons
effouyssent et desrobent: mais faictes voz thresors
au ciel/ la ou ne la rouillure ne la tigne ne corrompt
rien/ et la ou les larrons ne effouissent/ et ne desro¬
bent point. Certes la ou est vostre thresor/ la est
vostre coeur/ la lumiere de ton corps/ c'est ton oeil.
Donc se ton oeil est simple/ tout ton corps sera lu¬
mineux: mais se ton oeil est mauvais/ tout ton
corps sera tenebreux etc. Matth.6.c. Luc.12.d.
Piete avec souffisance est grand gaing. Car nous
n'avons rien aporte en ce monde. Il est manifeste que
rien aussi n'en povons emporter. Mais nous ayans
nourrissemens et dequoy puissions estre couvers/
soyons contens de ces choses. Car ceux qui veul¬
lent estre riches/ tombent en la tentation et aux laqs
du diable/ et en plusieurs desirs folz et nuisans/ les¬
quelz plongent les hommes en mort et en perdition.
Car la racine de tous maux/ est convoitise de riches¬
ses: laquelle aucuns appetans/ ont erre en la foy/ et
se sont enveloppez en plusieurs doleurs. 1.Tim̃.6.c
Voz meurs soyent sans avarice. Soyez contens
des choses presentes. Car luy mesme a dit: Je ne te
laisseray point/ et ne te abandonneray point: tant que
nous povons dire en fiance: Le Seigneur dieu m'est
adjuteur/ je ne craindray chose que l'homme me puis¬
se faire. Heb.13.a.b.
Un chascun est tente/ attire/ et incite par sa con¬
cupiscence. Puis apres quand la concupiscence a
conceu: elle enfante peche: et peche quand il aura este
consumme/ il engendre mort. Jacques.1.b.
Se aucun ayme le monde/ la charite du pere n'est
point en luy. Car tout ce qui est au monde est concu¬
piscence de chair/ et concupiscence des yeux/ et orgueil
de vie/ qui n'est point du pere: mais est du monde. Et
le monde passe/ et sa concupiscence. Et qui faict la
volunte de dieu/ demoure eternellement. 1.Jeh.2.c.
Charite n'est point ambitieuse/ elle ne cerche point
ses prouffitz. 1.Corin.14.b.
Nul ne soit cerchant son bien: mais le bien d'au¬
truy. 1.Corin.10.f.
Que prouffite il a l'homme s'il gaigne tout le mon¬
de: et il seuffre detriment a son ame? Mat.16.d.
Complainte de Jeremie et Isaie.) Depuis le petit
d'entre eux jusque au grand/ chascun tache a avarice:
depuis le prophete jusque au prestre/ chascun faict
faulsete. Jere.6.c.8.d. Isa.56.d.
¶ Voyez en l'exposition de l'oraison sur ces
parolles. Donne nous aujourdhuy nostre
pain etc. Et la similitude Luc.12.c. Item Pro¬
verbes.23.a.g. Ephe.5.a. Colos.3.a. 1.Pier
re.1.a. 2.a.b. Jacques.4.a.
¶ Le contenu et somme des commande¬
mens/ auquel gist toute l'observation
et accomplissement d'iceux.
¶ Jesus Christ.
Escoute Israel/ le Seigneur nostre
Dieu/ est un seul Seigneur. Et tu ay¬
meras le Seigneur ton Dieu/ de tout ton
coeur/ et de toute ton ame/ et de toute ta
pensee/ et de toute ta vertu. Cestuy est le
premier commandement.
Et le second est semblable a iceluy.
Tu aymeras ton prochain comme toy¬
mesme. Il n'y a point d'autre commande¬
ment plus grand que iceux. Marc.12.c.
Matthieu.22.d.
En ces deux commandemens depend
toute la loy et les prophetes. Mat.22.d.
¶ Et le Scribe luy dit.
Maistre/ tu as bien dit en verite. Car
il y a un Dieu/ et n'en n'y a point d'autre
fors luy. Et le aymer de tout le coeur/ et
de tout l'entendement/ et de toute l'ame/
et de toute la force: et aymer son prochain
comme soymesme/ est plus que toutes les obla¬
tions bruslees et sacrifices. Marc.12.c.
¶ Et Jesus voyant qu'il avoit
respondu sagement/ luy dit.
Tu n'es point loing du royaume de
Dieu. Marc.12.c.
¶ Ces deux commandemens repetez en l'e¬
vangile sont extraictz du. 5.Moyse.6.a.
et .3.Moyse.19.d.
¶ Sainct Jehan.13.d.
Je vous donne un nouveau commandement que
vous aymez l'un l'autre/ comme je vous ay ayme:
affin que aussi vous vous aymiez l'un l'autre. En
cela tous congnoistront que vous estes mes disciples/
que vous avez dilection l'un a l'autre.
¶ Item. 1.Jehan.4.d.
Nous donc aymons le: car iceluy premier nous
a ayme. Se aucun dit: je ayme dieu/ et il hayt son fre¬
re: il est menteur. Car qui n'ayme point son frere
qu'il voit/ comment poeut il aymer Dieu/ qu'il ne
voit point? Et nous avons ce commandement: que
celuy qui ayme dieu/ qu'il ayme aussi son frere.
¶ Sainct Paul. Rom̃.13.c.
Ne devez rien a personne: sinon que vous ay¬
miez l'un l'autre. Car qui ayme son prochain: il a
accomply la loy. Car tu ne seras point adultere.
Tu ne occiras point. Tu ne desroberas point.
Tu ne diras point faux tesmoignage. Tu ne con¬
voiteras point. Et s'il y a aucun autre comman¬
dement: il est sommairement compris en ceste parol¬
le: c'est ascavoir. Tu aymeras ton prochain com¬
me toymesme. La dilection ne faict au prochain
nul mal. La consummation donc de la loy/ est
dilection.
¶ Item Gala.5.c.
Toute la loy est accomplie en une parolle: Tu
aymeras ton prochain comme toymesme.
¶ Item 1.Timoth.1.a.
La fin du commandement est charite/ de coeur
pur/ et de bonne conscience/ et de foy non feinte.
¶ La fin de l'accomplissement de la loy/
en Christ et par Christ.
Je ne suis point venu rompre la loy/ mais l'accom¬
plir. Matth.5.c.
La loy ne meine rien a perfection: mais est l'intro¬
duction de meilleure esperance/ par laquelle appro¬
chons a dieu. Heb.7.c.
Si la parolle qui a este dicte par les anges a este fai¬
cte ferme/ et se toute transgression et inobedience a receu
juste retribution du loyer: comment eviterons nous se nous
mettons a nonchalance si grand salut? Lequel comme
ainsi soit qu'il ayt commence d'estre raconte par nostre
Seigneur: il a este conferme en nous par ceux qui l'ont
ouy/ et approuve de dieu par signes et miracles et di¬
verses puissances et distributions du sainct esperit
selon sa volunte. Heb.2.a.
La fin de la loy/ est Christ/ en salut a tout
croyant. Rom̃.10.a.
La loy de l'esperit de vie en Jesus Christ/ m'a
delivre de la loy de peche et de mort. Car ce qui
estoit impossible a la loy/ en ce en quoy elle estoit
infirme par la chair: Dieu a envoye son filz en si¬
militude de la chair de peche/ et de peche a condem¬
ne le peche en la chair/ affin que la justification
de la loy fusse accomplie en nous qui ne chemi¬
nons point selon la chair/ mais selon l'esperit etc.
Romains.8.a.
Il est nostre paix/ lequel a faict de tous les deux
un/ et a rompu la paroy du milieu de la closture/ les
inimitiez/ par sa chair: mettant a neant la loy des
commandemens qui estoit en decretz: affin qu'il consti¬
tue deux en soymesme en un homme nouveau/ fai¬
sant paix/ affin qu'il rallia les deux a Dieu en un
corps/ par la croix/ destruisant les inimitiez par
soymesme. Ephe.2.d.
¶ A ce propos principallement faict L'epistre
aux Rommains/ Gala. Ephe. et Hebr.
¶ Le commandement que Dieu faict aux
peres et maistres de familles/ affin qu'ilz
proposent et enseignent sa loy/ principalle¬
ment a leurs domestiques.
Et ces parolles cy/ lesquelles moy¬
mesme te commande aujourdhuy/ seront
en ton coeur/ et les raconteras a tes filz/ et
leur diras/ toy estant assis en ta maison
et cheminant en la voye/ et en te couchant
et en te levant. Et les lieras pour signe
sur ta main/ et seront pour fronteaux en¬
tre tes yeux/ et les escriras a l'entree de
ta maison/ et a tes portes. 5.Moy.6.b.
¶ Comment ne faut adjouster ne dimi¬
nuer/ a la loy et parolle de Dieu/ mais
la garder songneusement sans decliner
a dextre ou a senestre.
Vous ne adjousterez aux parolles/
lesquelles moymesme vous commande et
et n'en diminuerez d'icelles. 5.Moy.4.a.
Toutes les parolles lesquelles moy¬
mesme je vous commande/ vous les gar¬
derez pour les faire sans adjouster a icel¬
les ne diminuer d'icelles. 5.Moy.12.d.
Vous les garderez pour les faire/ com¬
me L'eternel vostre dieu les a comman¬
de/ sans decliner ne a dextre ne a sene¬
stre. 5.Moyse.5.d.
Tu ne adjousteras point a ses parol¬
les/ affin qu'il ne te reprenne/ et que soye
trouve menteur. Prover.30.a.
Ja soit que nous/ ou un ange du ciel
vous evangelize autrement que ce que
nous vous avons evangelize: il soit en
malediction. Ainsi que nous avons dit
devant: et maintenant encore je le dy: Se
aucun vous evangelize autrement que
ce que vous avez receu: il soit en maledi¬
ction. Gala.1.b.
¶ Sur la salutation angelicque/
autrement dicte le
Ave maria.
¶ Pour l'intelligence de la salutation angelique
assez amplement en est deduyt en l'explication des
articles: ausquelz auras recours. Toutesfoys icy
noteras/ la difference de oraison/ et salutation. Car
oraison est priere/ requeste et demande faicte envers
dieu: comme/ Ton royaume advienne/ Donne
nous aujourdhuy nostre pain quotidien etc. Salu¬
tation est benediction/ bien vouloir/ et gracieux
accueil: comme quand la personne/ salue l'autre/
disant: Dieu te salue et garde. Dieu te doint bon
jour/ ou bon soir/ Paix a toy. Beneit soys tu/ etc.
Laquelle forme de saluer/ a tenu L'ange vers Ma¬
rie en sainct Luc.1. Item en Daniel.10.b. Item
vers Gedeon. Juges.6.d. Item Jesus Christ
vers ses apostres. Jehan.20.e. Item Sainct Paul et
Sainct Pierre/ au commencement de leurs epistres.
¶ Exemples des vertueuses femmes
qui pareillement ont este benites
en l'escripture.
Joachin le grand prestre vint de Hierusalem
en Bethulie avec tous ses prestres pour veoir Ju¬
dith. Et quand elle fut venue vers luy: ilz la benei¬
rent/ disans tous d'une voix: Tu es la gloire de Hie¬
rusalem/ tu es la liesse de Israel: tu es l'honneur de
nostre peuple: qui as ouvre virilement/ et ton coeur a
este conforte/ pour ce que tu as ayme chastete/ et que
apres ton mary/ tu n'en a point congneu d'autre:
pourtant aussi t'a conforte la main du seigneur: et
pour ce seras tu ditte bienheureuse eternellement.
Et tout le peuple dit: Ainsi soit il: Ainsi soit il.
Judith.15.d.
Beneite soit entre les femmes/ Iael la femme de
Aber Cyneen/ et soit beneite en son tabernacle.
Juges.5.d.
Lia dit: C'est pour ma beatitude. Car les femmes
me diront bienheureuse. Geñ.30.b.
O fille tu es benite/ du seigneur le Dieu souve¬
rain par dessus toutes les femmes/ qui sont sur la
terre. Judith.13.c.
¶ Pour laquelle cause la vierge
Marie fut dicte bien¬
heureuse.
Beneite es tu qui a creu: car les choses qui
te ont este dittes du seigneur Dieu/ seront parfai¬
ctes. Luc.1.e.
¶ Comment aussi seront bienheureux
ceux qui croiront a la parolle.
Bienheureux est le ventre qui t'a porte: et les mam¬
melles que tu as succees. Et iceluy dit: Mais cer¬
tes/ bienheureux sont ceux qui oyent la parolle de
dieu/ et la gardent. Luc.11.d.
¶ Admonition quand on se assemble pour
enseigner/ ou prendre sa refection.
Quand vous convenez ensemble/ un chascun de
vous a psalme/ il a doctrine/ il a languaige/ et il a re¬
velation/ il a interpretation: toute chose soit faicte
a edification. 1.Corin.14.e.
Donc soit que vous mangez/ soit que vous beu¬
vez/ ou que vous faciez quelque autre chose: fai¬
ctes les toutes/ pour la gloire de dieu. 1.Cor.10.g.
Certes l'esperit dit manifestement que aux der¬
niers temps/ aucuns delaisseront la foy prestans l'au¬
reille aux esperitz d'erreur: et aux doctrines des dia¬
bles/ par l'hypocrisie de ceux qui parlent menson¬
ges et ont leur conscience cauterizee/ defendans soy
marier/ commandans de se abstenir des viandes les¬
quelles dieu a cree pour en user avec action de gra¬
ces aux fideles/ et a ceux qui ont congneu la verite.
Car toute creature de dieu est bonne: et nulle n'est a
rejecter de laquelle on use avec action de graces. Car
elle est sanctifiee par la parolle de dieu/ et par orai¬
son. 1.Timothee.4.
Exemple de Christ.
Jesus print du pain/ et en rendant graces le rom¬
pit et le donna a ses disciples etc. Et quand ilz eurent
dit la louenge/ ilz se partirent. Matth.26.c.
¶ Forme d'oraison devant le repas.
Dieu ayt pitie de nous: et nous benye/ et face re¬
luyre sa face sur nous. Affin que l'on congnoisse en
la terre ta voye/ et entre toutes gens ton salut. ps̈.67.a
¶ Autre.
Toutes choses quelconques/ que vous faciez en pa¬
rolle/ ou en oeuvre: faictes les toutes au nom de
nostre seigneur Jesus Christ/ rendans graces a dieu
et au pere par luy. Colos.3.c.
¶ Autre.
Beneit soit dieu/ et le pere de nostre seigneur Jesus
Christ/ qui nous a beneit en toute benediction spiri¬
tuelle/ es choses celestes en Christ: selon ce qu'il nous
a esleu en luy devant la constitution du monde: affin
que nous fussions sainctz/ et sans reprehension/ de¬
vant luy en charite. Ephe.1.a.
¶ Autre oraison.
A celuy qui est puissant de faire toutes choses
plus abondamment que ne demandons/ ne appercevons
selon la puissance/ laquelle oeuvre en nous: a ice¬
luy soit gloire en l'eglise par Jesus Christ/ en toutes
les generations du siecle des siecles. Amen. Eph.3.d
¶ Admonition/ pour la recongnoissance des
biens que avons receu de dieu.
Quand tu auras mange/ et que sera repeu: prens
garde a toy que tu ne oublie L'eternel/ lequel ta re¬
tire du pays D'egypte/ de la maison de servitude.
5.Moyse.6.c.
¶ Oraison et louenge apres le repas.
Au roy des siecles/ immortel/ invisible/ a Dieu
seul saige soit honneur et gloire eis siecles des sie¬
cles. Amen. 1.Timothee.1.d.
Louenge et honneur et gloire et puissance/ soit a
celuy qui est assis au throne et a l'aigneau eis siecles
des siecles. Amen. Apocalip.5.d.
¶ Autre.
Louenge et clairte/ et sapience/ et action de graces/
honneur/ vertu/ et force a nostre Dieu eis siecles des
siecles. Amen. Apocalip.7.c.
¶ Generale benediction.
Tu prieras ainsi la benediction estre faicte aux
enfans D'israel/ et leur diras: Dieu te benye/ et te
garde/ Dieu te monstre sa face/ et ayt misericorde
de toy/ Dieu vueille tourner sa face vers toy/ et
te donne paix. Ilz invoqueront mon nom sur les
enfans D'israel/ et je les beniray. 4.Moyse.6.d.
¶ Autre benediction sur ceux qui gardent
le vouloir et commandement de Dieu.
Si tu escoute la voix du Seigneur ton Dieu etc.
5.Moyse.28.
Querez premierement le royaume de Dieu et sa
justice: et toutes choses vous seront adjoustees.
Matthieu.6.d.
¶ Fais ce/ et tu vivras. Luc.10.
¶ Advertissement au lecteur/ pour les
noms des livres de la
saincte Bible.
¶ Pour donner a congnoistre aux enfans les
noms des livres de la Bible/ icy les avons sub¬
scritz. Mais considerans la corruption et mutation
des noms/ qui souvent adviennent (come dit Strabo)
eis langues estrangieres (ce que est escheu entre les
grecz des noms Hebrieux: dont s'en complaint Joseph.
Et aussi Sainct Hierosme: tant des latins que des grecz)
avons tasche aucunement icy restituer lesdictz noms
Hebrieux: a cause de leur etymologie/ et significa¬
tion/ qui n'est point de petite utilite: pour mieux
entendre les histoires/ matieres/ et mysteres de l'escri¬
pture saincte. Comme cy apres (dieu aydant) nous
demonstrerons amplement au cayer des interpre¬
tations des noms propres/ contenus en la saincte
Bible. Au surplus pour la grande difficulte de la
prononciation de la langue estrangiere/ laquelle
aucunesfoys ne se peut (comme dit Pline) deument
prononcer: avons suyvi la plus doulce prononcia¬
tion des Hebrieux/ qui est sans poinctz/ comme
jadis estoit: l'appropriant a nostre usai¬
ge/ en rejectant la rudesse/ ou
trop superstitieuse
orthographie
d'icelle.
¶ Les noms des livres Canoniques
de la saincte Bible.
1.Moyse/ autrement Genese/ contient Chap.50.
2.Moyse/ autrement Exode/ contient Chap̃.40.
3.Moyse/ autrement Levitique/ contient Chap̃.27.
4.Moyse/ autrement Nombres/ contient Chap̃.36.
5.Moyse/ autrement Deuterono. contient Chap̃.34.
Jehosue/ autrement Josue/ contient Chap̃.24.
Juges/ contient Chap̃.21.
Ruth/ contient Chap̃.4.
1.Semuel/ autrement. 1.des Roix/ contient Chap̃.31.
2.Semuel/ autrement. 2.des Roix/ contient Chap̃.24.
1.des Roix/ autrement 3. contient Chap̃.22.
2.des Roix/ autrement 4. contient Chap̃.25.
1.des Croniques/ autre. Paralipome. contient Cha.29.
2.des Croniques/ autre. Paralipome. contient Chap̃.36.
1.Ezra/ autrement Esdras/ contient Chap̃.10.
Nehemiah/ autrement. 2.Esdras/ contient Chap̃.13.
Esther/ contient Chap̃.10.
Job/ contient Chap̃.42.
Le livre des Psalmes/ contient. 150.
Proverbes ou sentences de Solomon/ contient Cha.31.
Ecclesiaste/ autrement le prescheur/ contient Chap̃.12.
Les Cantiques de Solomon/ contient Chap.8.
Iesaiah/ autrement Esaie/ contient Chap̃.66.
Jeremiah/ autrement Jeremie/ contient Chap̃.52.
Lamentations de Jeremie/ autrement Threnes/
contient Chapitres.5.
Iehezeciel/ autrement Ezechiel/ contient Chap.48.
Daniel/ contient Chap̃.12.
Hosee/ autrement Osee/ contient Chap̃.14.
Joel/ contient Chap̃.3.
Amos/ contient Chap̃.9.
Obdiah/ autrement Abdee/ contient Chap̃.1.
Jonah/ autrement Jonas/ contient Chap̃.4.
Michah/ autrement Michee/ contient Chap̃.7.
Nahum/ autrement Naum/ contient Chap̃.3.
Habacuc/ autrement Abacuc/ contient Chap̃.3.
Zephaniah/ autrement Sophonias/ contient Cha.3.
Haggee/ autrement Aggee/ contient Chap̃.2.
Zechariah/ autrement zacharie/ contient Chap̃.14.
Malachie/ contient Chap̃.4.
¶ S'ensuivent les livres Apocriphes/ qui ne
sont point receuz des Hebrieux: mais nous les
lisons (comme dit Sainct Hierosme au premier Pro¬
logue sur les Proverbes) pour l'instruction du
peuple/ non point pour confirmer l'authorite
des doctrines Ecclesiastiques.
Tobiah/ autrement Tobie/ contient Chap̃.14.
Jehudith/ autrement Judith/ contient Chap̃.16.
Esther depuis la lettre .B. du .x. chap̃. jusque en la fin.
Sapience/ contient Chap̃.19.
Iesue filz de Sirach/ autrement Ecclesiastique/
contient Chapitres.51.
Baruch/ contient Chap̃.6.
L'epistre de Jeremie.
Le Cantique des troys enfans en la fornaise.
L'histoire de Susanne.
Du dragon/ de bel.
Le. 1.des Machabees/ contient Chap̃.16.
Le. 2.des Machabees/ contient Chap̃.15.
Le .3.des Machabees/ contient Chap̃.1.
¶ S'ensuyuent les livres du
nouveau testament.
Sainct Matthieu/ contient Chap̃.28.
Sainct Marc/ contient Chap̃.16.
Sainct Luc/ contient Chap̃.24.
Sainct Jehan/ contient Chap̃.21.
Actes ou faictz des Apostres/ par Sainct Luc/ contient
Chap̃.28.
Sainct Paul aux Romains/ contient Chap̃.16.
1.Des Corinthiens/ contient Chap̃.16.
2.des Corinthiens/ contient Chap̃.13.
Aux Galates/ contient Chap̃.6.
Aux Ephesiens/ contient Chap̃.6.
Aux Philippiens/ contient Chap̃.4.
Aux Colossenses/ contient Chap̃.4.
La. 1.aux Thessaloniciens/ contient Chap̃.5.
2.aux Thessaloniciens/ contient Chap̃.3.
La.1.a Timothee/ contient Chap̃.6.
2.a Timothee/ contient Chap̃.4.
A Tite/ contient Chap̃.3.
A Philomene/ contient Chap̃.1.
Aux Hebrieux/ contient Chap̃.13.
Sainct Jacques/ contient Chap̃.5.
1.Epistre de Sainct Pierre/ contient Chap̃.5.
2.Epistre de Sainct Pierre/ contient Chap̃.5.
1.Epistre de sainct Jehan/ contient Chap̃.5.
2.Epistre de sainct Jehan/ contient Chap̃.1.
3.Epistre de sainct Jehan/ contient Chap̃.1.
Epistre de sainct Jude/ contient Chap̃.1.
L'apocalipse/ ou revelation de Sainct Jehan/ conti. Cha.22.
¶ Les dessusdictz livres enseignent ce.
¶ Qu'il est un dieu tout puissant/ tout sage/ et tout
bon: lequel par sa bonte a faict toutes choses.
¶ Qu'il a forme Adam/ a son image et similitude:
mais que par l'envie du diable et inobedience dudict
Adam/ peche est entre au monde/ et que nous sommes
tous en Adam/ et par Adam pecheurs.
¶ Que Christ a este promis aux peres/ lesquelz ont re¬
ceu la loy/ affin que par icelle congnoissans leurs pechez
et insuffisance/ desirassent l'advenement de Christ pour sa¬
tisfaire de leurs pechez/ et accomplir la loy par iceluy.
¶ Que Christ est nay en temps constitue de Dieu
son pere: c'est ascavoir lors que toute iniquite abon¬
doit. Et non point pour les bonnes oeuvres d'au¬
cun (car tous estoient pecheurs) mais affin que com¬
me veritable il nous fist grace et misericorde.
¶ Que Christ est nostre vie/ voye/ verite/ paix/ justi¬
ce/ pasteur/ advocat/ hostie et prestre: lequel est mort
pour le salut de tous/ et resuscite pour nostre justi¬
fication. Le jugement duquel les infideles doivent
craindre: et les bons attendre la vie eternelle.
¶ S'ensuyvent les noms des
nombres communs et chi¬
phres/ avec leurs
valeurs.
ung deux troys quattre cinq six sept huyct neuf
.i. .ii. .iii. .iiii. .v. .vi. .vii. .viii. .ix.
1 2 3 4 5 6 7 8 9
dix unze douze treize quatorze quinze seize dixsept
.x. .xi. .xii. .xiii. .xiiii. .xv. .xvi. .xvii.
10 11 12 13 14 15 16 17
dixhuyct dixneuf vingt vingtung vingtdeux
.xviii. .xix. .xx. .xxi. .xxii.
18 19 20 21 22
vingttroys vingtquattre vingtcinq vingtsix
.xxiii. .xxiiii. .xxv. .xxvi.
23 24 25 26
vingtsept vingthuyct vingtneuf trente trenteung
.xxvii. .xxviii. .xxix. .xxx. .xxxi.
27 28 29 30 31
trentedeux trentetroys trentequattre trentecinq trentesix
.xxxii. .xxxiii. .xxxiiii. .xxxv. .xxxvi.
32 33 34 35 36
trentesept trentehuyct trenteneuf quarante quaranteung
.xxxvii. .xxxviii. .xxxix. .xl. .xli.
37 38 39 40 41
quarantedeux quarantetroys quarantequattre
.xlii. .xliii. .xliiii.
42 43 44
quarantecinq quarantesix quarantesept quarantehuyt
.xlv. .xlvi. .xlvii. .xlviii.
45 46 47 48
quaranteneuf cinquante cinquanteung cinquantedeux
.xlix. .l. .li. .lii.
49 50 51 52
cinquantetroys cinquantequattre cinquantecinq
.liii. .liiii. .lv.
53 54 55
cinquantesix cinquantesept cinquantehuyct
.lvi. .lvii. .lviii.
56 57 58
cinquanteneuf soixante soixanteung soixantedeux
.lix. .lx. .lxi. .lxii.
59 60 61 62
soixantetroys soixantequattre soixantecinq
.lxiii. .lxiiii. .lxv.
63 64 65
soixantesix soixantesept soixantehuyct soixanteneuf
.lxvi. .lxvii. .lxviii. .lxix.
66 67 68 69
septante septanteung septantedeux septantetroys
.lxx. .lxxi. .lxxii. .lxxiii.
70 71 72 73
septantequattre septantecinq septantesix septantesept
.lxxiiii. .lxxv. .lxxvi. .lxxvii.
74 75 76 77
septantehuyct septanteneuf octante octanteung
.lxxviii. .lxxix. .lxxx. .lxxxi.
78 79 80 81
octantedeux octantetroys octantequattre octantecinq
.lxxxii. .lxxxiii. .lxxxiiii. .lxxxv.
82 83 84 85
octantesix octantesept octantehuyct octanteneuf
.lxxxvi. .lxxxvii. .lxxxviii. .lxxxix.
86 87 88 89
nonante nonanteung nonantedeux nonantetroys
.xc. .xci. .xcii. .xciii.
90 91 92 93
nonantequattre nonantecinq nonantesix nonantesept
.xciiii. .xcv. .xcvi. .xcvii.
94 95 96 97
nonantehuyct nonanteneuf cent centung centdeux
.xcviii. .xcix. .c. .ci. .cii.
98 99 100 101 102
centtroys centquattre centcinq centsix centsept centhuyct
.ciii. .ciiii. .cv. .cvi. .cvii. .cviii.
103 104 105 106 107 108
Et ainsi consequamment des
autres nombres.
1 2 3 4 5 6 7 8 9
Ceste figure 0 a par soy ne faict nul nombre
mais joincte avec les autres elle les multi¬
plie. Exemple 10 20 30 40 50
60 70 80 90 100 Quand il y a
aucunes figures desquelles voulons scavoir
le nombre: il faut commencer a la dextre et
monter a la senestre: disant/ Nombre 1
Disaine 10 Centaine 100 Mille 1000
Dix mille 10000 Cent mille 100000
million 1000000 dix millions 10000000
Cent millions 100000000 Dix cens
millions 1000000000
¶ Au Lecteur.
¶ Pour enseigner les enfans a prononcer plus
correctement: avons divise les lettres d'un coste/ et les
motz de l'autre/ a denotter que premierement doivent
apprendre a sonner les lettres que les nommer: je appelle
le son/ b.f. sans e: le mot /be/ ef. Ce qui se pourra faire/
quand on les accommodera aux sons/ sibilations/ et
souspirs: mais court et brief/ et subtilement les pronon¬
ceans/ sans aucunement trainer/ ne sonner la lettre .e.
masculine. Comme quand voudras prononcer la lettre .s/
pourras ensuyvir le son et sibilation du serpent ou
oye/ mais courte et subite sans queue. Pour .r. la
voix du chien rechignant. Pour .q. la voix de l'anet¬
te ou canne: et ainsi consequamment des autres/ comme
pourras feindre. Item pour la convenance du son qui
semble estre entre aucunes lettres on les doibt distin¬
ctement prononcer: affin qu'on ne prononce .b/ pour .p/ c.
pour .s/ d. pour t/ g. pour. c/ s. pour .z/ v consonant pour f/ et
au contraire. Item noteras en langue francoyse estre
plus de diphthongues que en grec ne en latin/ comme est
cy dessus escrit: lesquelles diligemment on doit advertir
pour les sonner. Item en icelle langue/ comme en Hebrieu
avoir la lettre /e/ masculine et feminine: ainsi que
avons discerne par deux accentz et poinctes/ dont l'un
se appelle grave/ figure comme une petite ligne abais¬
sant le haut en arriere. L'autre est dit agu/ au con¬
traire abaissant le devant. De ce/ exemple en as en
l'oraison dominicale: sur ce mot: Donnè/ qui est du temps
present/ a la difference du temps passe: Donné/ c'est a dire
il a donné. Autre exemple/ du temps passe aux articles
sur ce mot: Resuscité/ ou est l'accent agu pour la diffe¬
rence du temps present. Laquelle distinction est assez uti¬
le/ tant pour les estrangiers que pour les enfans du pays:
pour distinguer certain temps et differences de motz
doubteux/ signifians plusieurs choses. Par ce moyen
pourront les enfans eviter beaucop de solecismes et vi¬
ces/ tant en escrivant que en prononceant: comme aucuns mal
instruictz/ disent espiritus/ pour spiritus: escriptura/
pour scriptura: etc. Que si telle consideration eut este
jadis obtenue: les motz que avons des latins usurpez/
nous fussent demourez entiers/ et non ainsi misera¬
blement deschirez/ et corrompus: tellement que a grande dif¬
ficulte on recongnoist maintenant leur origine et ety¬
mologie. Item en nostre langue on pourra obser¬
ver (comme anciennement en latin et grec: et aujour¬
dhuy en toute L'italie: ainsi que appert eis oeuvres de
Petrarche et Dantes) certaines figures/ tant en prose
que en rythme: comme apostrophe qui est un terme
grec que nous povons appeller retraicte/ ou revolte: et
a figure/ comme un traict courbe en forme de petit
croyssant de lune/ les deux poinctes vers la main
senestre. Et sert ladicte figure pour absorber ou en¬
crer la voyelle dedans le mot ensuyvant: commenceant
par une voyelle ou diphthongue/ pour eviter la ru¬
de et mauvaise prononciation/ comme as exemple au
dix commandemens en ce mot: l'Eternel/ qui vaut autant
que le Eternel. Synaleiphe est une autre figure
(principallement permise aux factistes et rythmeurs) qui
peut estre dite raclure ou deposition/ soit de la voyel¬
le ou de la consonnante: pourtant qu'elle oste la dernie¬
re lettre pour adoulcir la prononciation: comme pour
a grande force/ disons a grand' force: pour nous som¬
mes/ disons nou' sommes/ mais non pas nou' avons
pour nous avons. Mais de ces figures en Quinti¬
lien/ en est escrit amplement. Et si en attendons de
Jacques Silvius qui ja nous a promis de restituer
la langue francoyse: parquoy je m'en deporte.
Item se doit accoustumer l'enfant a droictement
prononcer/ les longues et les brefves: comme en ce mot
icy quotidien: se doit un petit plus arrester sur la
prononciation de ceste syllabe ti/ que des autres: et abbre¬
ger /di. La longue donc/ soit comme un traict longuet
sur la lettre/ et la brefve comme une poincte. Touchant
des dix commandemens que avons restitue en leur ordre:
ce n'a point este faict sans l'auctorite des anciens/
principalement des Hebrieux et Grecz: notamment de
Joseph en ses antiquitez/ et de Origene en Exode:
affin de donner a congnoistre l'inconvenient qui est surve¬
nu et plus grand ne pourroit (qui est idolatrie) car
en ostant le second/ et en faisant du dernier deux: on
a corrompu et delaisse l'intention du grand legisla¬
teur nostre dieu/ qui est de ne avoir nulles images
ne similitudes. En quoy faisant on l'a aussi grieve¬
ment offense: veu qu'il avoit estroictement defendu/ de
ne adjouster ne diminuer a sa parolle.
¶ La fin.
M. A son bon frere Ant.
Son. Salut.
¶ Tres cher frere longtemps y a que tu desirois le petit
traicte des reigles/ et maniere de proceder en nostre vul¬
gaire francoys: qu'avoys veu dela les Alpes/ tou¬
chant les sons et noms des lettres/ les apostrophes/
synaleiphes/ et accentz divers/ que avoit compile nostre
amy Pierre trebor/ instruisant les adolescens de son
escole. Lequel certes est moult utile pour introduire
les jeunes enfans a parfaicte prononciation et droi¬
cte orthographie. Mais certes je n'ay peu du tout
satisfaire a ton sainct desir: a cause que lesdictes
reigles/ et aussi le recueil d'aucuns passages de l'e¬
scripture saincte ont este distraictz et perdus: exce¬
pte ce petit/ que tu voys en ce livret/ que nous avons
rescou de la despouille. Lequel prendras en gre: atten¬
dant que j'aye recouvert le residu/ ce que se fera quand nostre
dict frere et feal amy Pierre aura le temps et oportu¬
nite de tout restituer. Laquelle chose nous attendons de
jour en jour/ par la grace de celuy qui poeut tout/
et ne confond ceux qui esperent en luy. Tu auras
aussi pour excuse L'imprimeur qui n'a
point observe la maniere d'escrire/
et punctuer: par faute des
caracteres qui n'avoit
presentement.
En Dieu
tout.
De Genesve. 1533.
Psalme.119.b.
En quoy corrigera l'adolescent sa voye?
En y prenant garde/ selon ta parolle.
Matth.19.b.
Laissez venir a moy les petis/ et ne les
empeschez point: car a telz est le royau¬
me des cieux.