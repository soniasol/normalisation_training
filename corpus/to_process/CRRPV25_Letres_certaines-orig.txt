¶ Letres certaines dau
cuns grandz troubles ⁊ tumultes adue¬
nuz a Geneue/ auec la disputation faicte
lan .1534. Par mõsieur nostre Maistre
frere Guy Furbiti/ docteur de Paris en
la faculte de theologie/ de lordre de sainct
Dominicque/ du cõuent des freres
p̃scheurs de Montmellian. Alen¬
contre daucũs quon appelle
predicantz/ qui estoiẽt
auec les Ambassa¬
deurs de la sei¬
gneurie de
Berne.
Ephesiens.ui.
¶ Uestez uous de larmeure de Dieu:
affin que puissiez estre fermes contre
les embusches du diable.
¶ Limprimeur au lecteur.
U
NG Notaire de¬
meurant a Geneue/ apres
auoir biẽ ⁊ entieremẽt ueu/
ouy/ et selon la pure uerite
redige par escript aucuns tumultes/ con¬
tradictions/ et les disputations qui sont
ensuyuies/ a cause daucuns articles pu¬
blicquement preschez par nostre Maistre
Furbiti/ qui preschoit alors les aduentz
en ladicte cite: Il enuoya icelles letres a
ung sien amy ⁊ compaignon de Uienne.
Lequel cõme mon familier amy me les
cõmuniqua. Et moy uoyãt la chose estre
dimportãce/ ueu ⁊ cõsidere le gros bruyt
qui couroit par tout de Geneue/ comme
nostredict Maistre Furbiti triũphoit de
prescher/ disputer/ ⁊ en grande hardiesse
resister aux Lutheriens: trouuay le moyẽ
dauoir lesdictes letres missiues/ lesq̃lles
scachans estre certaines ⁊ ueritables/ ac¬
cordantes auec le tesmoingnage de plu¬
sieurs gens de bien qui auoient este pre¬
sentz a toutes les choses cõtenues en icel¬
les: les ay uoulu fidellement imprimer
sãs y adiouster/ ne diminuer aucunemẽt.
A celle fin que tous puissent ueoir ⁊ con¬
gnoistre (cõme silz eussent este presentz)
toutes ces grãdz nouuelles de Geneue/
que tant on desire scauoir. Et que ung
chascun face son bõ proffit desdictes dis¬
putatiõs/ ⁊ soit mieulx aduise cy apres.
Car plus facilement se peult on garder
des coupz que lon uoit uenir de loing/
que de ceulx desquelz lon ne sen donne
garde. Quant aux noms dudict escri¬
uain ⁊ de son compaignõ auquel il escri¬
uoit/ ie ne les ay icy uoulu mettre poͬ bõ
respect. Car ie ne desire point nuyre/ fas¬
cher/ ou porter dommage a aucun: mais
proffiter a tous. Peult estre que iceulx
nauroient a gre/ que leur amitie ⁊ fami¬
liarite priuee/ ensemble leurs noms fust
ainsi publies. Touchant les noms des
predicantz/ contre lesquelz disputoit le¬
dict docteur: il semble que lescriuain par
aucun respect ne les a uoulu nõmer/ fa¬
uorisant aucunemẽt audict docteur: com¬
bien q̃ icelle faueur ne la point empesche
de escrire la pure uerite de tout ce quil
auoit ueu ⁊ ouy tant dune part q̃ dautre
ainsi quest aduenu. En quoy sest demon¬
stre homme de bien. Et pleut a Dieu que
ung chascun escriuit ⁊ racõpta ainsi tou¬
tes choses selon la uerite/ sans pẽdre dũg
coste plus que de lautre: affin que la par¬
tie qui auroit tort/ ne se peult excuser di¬
sant quõ eust cache une partie ou la moi¬
tie de ses droictz ⁊ allegatiõs. Et que par
faulx rapportz lon ne uint a iuger dung
iniuste iugement/ le bien estre mal/ et le
mal estre bien: le droict estre tort/ ⁊ le tort
estre droict: Mais par fideles ⁊ entieres
relatiõs de toutes les raisons/ defenses/
et allegations produictes par les deux
parties/ ung chascun peult congnoistre
⁊ discerner le bien pour lensuyure ⁊ ensei¬
gner a tous/ et le mal pour leuiter et en
destourner les autres. Ainsi faisant tout
se porteroit tresbien/ ⁊ ne courroiẽt point
tant de mensonges et menteurs de tous
costez entre le peuple/ qui portent moult
grand dommaige/ ⁊ peuuẽt estre occasiõ
de une grand ruyne a la chose publicque.
Toy donc amiable lecteur/ ie te prie
de bien entendre ⁊ examiner toutes cho¬
ses auant que iuger soubdainement. Et
tu congnoistras que ie nay point tache a
mon gaing ⁊ proffit temporel: mais a te
faire plaisir ⁊ seruice de tout mon pou¬
uoir. Te disant a Dieu/ auquel ie prie
te donner entendement/ constan¬
ce/ et uertu de bien mainte¬
nir sa saincte foy catho
licque iusq̃s a la fin/
pour paruenir en¬
sẽble en la gloire
de paradis.
Amen.
M
On frere ⁊ meilleur amy ap̃s
mestre recõmande a uous de
tresbon coeur/ iay receu uoz
letres/ et de mon pouuoir ay
faict ainsi que mauez escrit. Et affin que
uous puissiez faire plaisir a Messieurs
qui uoluntiers oyẽt ce qui est faict en au¬
tre part: iay prins peine dauoir tout au
uray ce qͥ a este faict en ceste uille de quoy
il est si grand bruyt/ a cause de la dispute
faicte ces iours passez. Et pour entrer
en matiere Le samedy deuãt Noel arriua
ung de ces nouueaux p̃scheurs/ qui pres¬
chent es terres de Berne: ⁊ le dimẽche au
matin ung herault enuoye de Messieurs
de Berne auec lr̃es adressãtes aux Syn¬
diques ⁊ conseil de Geneue. Sur quoy
les prestres firẽt leurs assemblees. Et le
procureur Fiscal de Leuesque fit faire cõ
mandement de maison en maison/ quon
fust prest en armes poͬ maintenir la foy
⁊ soy trouuer a Leuesche/ ou conuindrent
grãd nombre tant de p̃stres que dautres.
Et dõnoit on a boire largemẽt/ ⁊ chascũ
promettoit faire bon deuoir. Et cecy fut
faict tout le Dimẽche ⁊ le Lũdy iusques
apres disner/ puis tous sortirent de Le¬
uesche en armes ayans leurs bastons: et
uindrẽt en gros nõbre a la place du Mo
lart. De quoy plusieurs disoient: Les
prestres ⁊ les moynes sont ilz uenuz hõ¬
mes de guerre? fault il q̃ pour ung hõme
ilz soient ainsi armez? ne le pourroiẽt ilz
par raisons ⁊ escriptures cõuaincre sans
uenir aux bastons? De lautre part/
auoir entẽdu la menee des p̃stres/ on re¬
tira le p̃scheur du logis ou il estoit: affin
que uiolence ne luy fust faicte/ ⁊ fut en la
maison dũg bourgeois de la uille/ en la¬
quelle se retirerẽt aucuns pour eulx gar¬
der de lentreprinse des p̃stres ⁊ se mirent
en ordre. Et auoir entẽdu q̃ les prestres
auec grosse bende estoient au Molart/ ilz
sortirẽt en la rue en ordre: cõbien (cõme ay
peu entendre) quilz eussent este prie de ne
sortir point/ ⁊ de ne courir sus les autres.
Ce quon ne peult obtenir/ fors qͥlz dirent/
que point ne feroiẽt desplaisir a ꝑsonne si
lon ne couroit sus eulx. Persõne neust
iamais pense/ que sans grosse effsusion de
sang le iour fust passe. Les deux parties
demeurerent longuemẽt en ordre en leur
lieu. A la fin les Syndiques firent crier
⁊ cõmanderẽt que ung chascun se retira.
Et ceulx de la part des prestres p̃miere¬
mẽt se retirerent. Car les autres disoient:
Nous ne demandons rien a ꝑsonne/ ⁊ ne
les cerchons point. Pourquoy prẽnẽt ilz
les armes? que ne procedẽt ilz par iustice/
⁊ non par force? Puys que premiers sont
uenuz/ p̃miers se retirẽt: ce qͥ fut faict.
En ces aduẽtz p̃schoit ung hõme fort
estime ⁊ biẽ scauãt ⁊ hardy/ nõme nostre
Maistre Guy Furbiti/ docteur de Paris
religieux de sainct Dominicque/ p̃schant
⁊ criant fort cõtre les hereticques moder¬
nes cõme il les appelloit: ayant fort belle
audiẽce ⁊ sus tout des fẽmes. Et a cause
que nommemẽt il auoit parle contre les
Allemãs: disant q̃ ceulx qui ne sõt obeis¬
sans au Pape/ ⁊ ceulx qͥ mãgent la chair
es iours q̃ leglise deffend/ sont hereticq̃s:
⁊ tout plein de gros motz/ ainsi cõe il est
fort hardy en ses sermons. A la requeste
de Messieurs de Berne/ qui demandoiẽt
quil fust detenu pour auoir droict de luy
cõme de celuy qui a tort les auoit blasme/
lon dõna des gardes audict nr̃e Maistre:
mais il pouuoit prescher ⁊ aller auec ses
gardes. Et plus hardymẽt parla estant
garde que parauãt/ criãt fort cõtre ceulx
qui ne suyuoient noz predecesseurs/ quilz
estoiẽt hereticques/ meschãtz/ ⁊ hors de la
foy/ disant: Ne uous souciez des gardes
qui me sont dõnees. Car ce que iay p̃sche/
ie le maintiẽdray par la parolle de Dieu/
⁊ ne uous troublez point. De quoy tout
le mõde auoit bon espoir. Et ainsi p̃scha
toutes les festes de Noel. Et au iour de
Lan il dõna les estreines/ cõe de coustu¬
me/ disant: que Dieu cõuertist les Lute¬
riens: ⁊ silz ne se retournoient/ quil leur
dõnoit les fieures quartaines/ qui ueult
si prenne ces mitaines.
Le dimẽche .iiii. iour de Iãuier quatre
Ambassadeurs de Messieurs de Berne
arriuerẽt poͬ agir ⁊ ꝓceder cõtre leð nr̃e
Maistre. Et deux iours apres qui estoit
les Roys/ une grosse bẽde de gẽs bien en
ordre (qui auoiẽt accompaigne ung des
trois Roys a leglise sainct Pierre) fit le
tour par la uille/ ⁊ disoit on que cestoit la
bende des Euangelistes/ ainsi lappelloit
on. Messieurs les Ambassadeͬs desia le
Lundy auoiẽt este a la maison de la uille
(qui fut le .u. iour de Iãuier) ⁊ eurẽt les
.xxiiii. qui est le petit cõseil. Le Mercredy
.uii. de Iãuier les. cc. cest le grãd cõseil.
Et aussi le Ieudy .uiii. ⁊ au Uẽdredy .ix.
de Iãuier nostre Maistre uint deuãt lesð
Ambassadeurs de Berne/ lesquelz au cõ¬
seil des deux cẽs exposerẽt cõmẽt le beau
pere p̃sẽt es aduẽtz passez auoit p̃sche cer¬
tains articles cõtre lhõneur de Dieu ⁊ de
leurs superieurs Messieͬs de Berne/ les
blasmãt ⁊ oultrageãt/ ⁊ tous ceulx aussi
qui ueulẽt suyure Leuãgile: ⁊ sil le ueult
nyer se offrans le prouuer suffisamment.
Et si ledict p̃scheur (ainsi quil sest offert
publicquemẽt de uouloir maintenir par
la saincte escripture ce quil auoit p̃sche) le
uouloit maintenir/ les p̃scheurs qͥ estoiẽt
auec eulx p̃schans es terres de Messieurs
de Berne/ estoiẽt prestz poͬ luy respõdre/
⁊ mõstrer quil auoit mal parle ⁊ cõtre la
saincte parolle de Dieu. Et sil pouuoit
maintenir son cas ꝑ la saincte escripture/
que Messieurs ne luy demandoient rien:
ains feroiẽt grosse iustice de leͬs p̃scheurs
cõme parauãt auoiẽt faict en leur uille/
des Iacopins qui auoiẽt faict ung Dieu
nouueau/ ayant les playes au coste/ aux
piedz ⁊ mains/ faisãs pleurer ung image
de nostre Dame. Et aussi de la femme qͥ
auoit faict bastir une eglise de nr̃e Dame
des sept chaines ou se faisoiẽt tout plein
de faulx miracles. Car Messieͬs ne ueu¬
lent permettre quõ enseigne autre que la
uerite/ cõe la pure parolle de Dieu porte.
Le p̃mier Syndiq̃ dist a nr̃e Maistre:
Beau pere que dictes uous a ce que Mes¬
sieurs ꝓposẽt? Nostre Maistre dist: Mes¬
sieurs/ iamais ie ne parlis ⁊ nentendis de
parler contre lexcellence de Messieurs de
Berne/ lesquelz ie tiens gẽs de bien/ ⁊ ne
uouldroye (cõmẽt quil soit) en dire mal.
Ie uous prie que ie sache ceulx qui uous
ont cecy raporte: Car poͬ uray Messieͬs/
ilz sont meschãs gẽs. Dautre part Mes¬
sieurs/ ie suis religieux ⁊ docteur de Pa¬
ris. Ie ne puys ⁊ ne doibs respõdre icy de¬
uant uous/ qui nestes point mes iuges/
si ie nay le cõgie ⁊ licence de mon prelat ⁊
superieur. Autrement ie feroye tort ⁊ in¬
iure a tout mon ordre/ a la faculte de theo
logie de Paris ⁊ a toute leglise/ rompant
les frãchises/ droictz/ ⁊ libertez dicelle.
Ung des Seigneurs de Berne luy dist:
Uous nauez point prins cõgie ⁊ demãde
licẽce a uostre superieur de parler cõtre la
uerite/ et au son de la grosse cloche dire et
uous offrir de maintenir uostre cas de¬
uãt tous par la saincte escripture. Pour¬
quoy demandez uous maintenãt son cõ¬
gie ⁊ licence? Respõdez cõme uous estes
offert. Ung des prescheurs dist: Nostre
Maistre/ ou auez uous leu ⁊ trouue en la
saĩcte escripture/ q̃ iamais ꝓphete ne hõe
portãt la parolle de Dieu soit apostre ou
autre/ mesme Iesus Christ aye demande
estre remis au iuge spirituel? Ne scauez
uous q̃ toute ame doibt estre subiecte au
glayue ⁊ a la puissãce diceluy sãs aucune
exẽption? Iesus nõ seulemẽt a respondu
au cõseil des Iuifz: mais aussi deuãt Pi
late . S. Pierre ⁊ S. Iehan ont respondu
au conseil/ ⁊ S. Estienne: aussi S. Paul
deuãt tous sans faire aucune difficulte/
estãs plus prestz a respõdre/ quon nestoit
a les ouyr: ⁊ mesme quãd Festus uouloit
remettre S. Paul en Hierusalem deuant
ceulx qui auoiẽt la cõgnoissance de ce qui
estoit faict au tẽple. S. Paul en appella
aymãt mieulx respõdre deuãt le iuge tẽ¬
porel ⁊ infidele q̃ deuant ceulx de Hieru¬
salẽ qͥ estoiẽt spirituelz ⁊ iugeãs selon la
loy de Dieu. Act.25. Pourtãt maintenez
ce que uous auez presche/ ainsi que uous
estes offert. Lon ne uoꝰ ueult point clor¬
re la bouche: mais icy ou deuant tout le
monde lon est prest douyr uoz raisons.
Nostre Maistre dist/ quil nauoit rien
affaire auec leð p̃scheur/ et quil alla dire
tel ꝓpos en france/ la ou par tout nostre
Maistre pouoit prescher. A quoy ung
des Seigñrs luy dist/ que les porteurs de
mensonge auoient lieu par tout: mais la
uerite de peu est receue/ ⁊ na este preschee
quen grand dãgier de ceulx qui lont por¬
tee: ⁊ plusieurs en ont este mis a mort cõe
lon faict de present. Nostre Maistre cõ¬
tinuãt son propos dist/ q̃ de luy il ne uou
loit ne disputer ne respondre. Car il auoit
assez dispute a Paris/ la ou ne passent
point bestes. Et quand il seroit question
de disputer/ la il disputeroit ⁊ maintien¬
droit son cas deuãt gẽs scauãs/ docteurs
et autres. Et que ainsi que Iesus na¬
uoit point uoulu respõdre deuãt Pilate
qui nestoit point son iuge/ ainsi il nestoit
attenu de respondre deuant iuge seculier.
Et ce qui est dit/ que toute ame soit sub¬
iecte a la puissance du glayue/ quil est dit
du glayue spirituel/ a qui tout le monde
doibt estre subiect. Le p̃scheur dist: Nr̃e
Maistre S. Pierre uous commande ⁊ a
tous/ de rendre raison a tout hõme en be¬
nignite. 1.Pierre.3. Et exposant cõment
on doibt obeyr au glayue/ dit: aux Roys/
Ducz/ ⁊ autres Seigͬs/ ⁊ nõ du glayue
spirituel. Et la chose est toute claire par
lhistoire de la passiõ/ que nostre seigneur
Iesus a respondu deuant Pilate: et S.
Estiẽne/ et S. Paul/ ⁊ autres ne demãde
rẽt iamais estre remis a S. Pierre/ ne S.
Pierre aussi ne demanda destre remis.
Mais promptement tous ont respondu/
ainsi que nostre Seigneur leur auoit cõ¬
mande/ leur promettãt bouche ⁊ sagesse/
a qui tous les aduersaires ne pourroient
resister. Luc.21. Parquoy ne doubtez de
respondre/ si uous auez p̃sche la uerite:
⁊ maintenez par lescripture ce que uous
auez p̃sche. Et si uous auez dispute auec
si grãs clercz ⁊ contre si scauãs/ tãt plus
facile uous sera de maintenir uostre cas
cõtre les petis. Et nest assez dauoir pres¬
che et pouoir prescher par tout: mais po¬
uoir maintenir par la saincte escripture
ce quon a presche. Nostre Maistre dist/
que nullement il ne respondroit sans la
licence de son superieur/ ⁊ que il ne le po¬
uoit ne deuoit faire/ requerant (si lon luy
demandoit rien) estre remis a son iuge: ⁊
que iamais nauoit parle cõtre Messieurs
en appellãt a tesmoings tous les assistãs
petit ⁊ grand conseil.
Par le cõsentemẽt des Ambassadeurs
de Berne/ ainsi que le conseil fut dauis/
puys que Messieurs ne uouloiẽt la cause
estre demenee que deuãt le petit et grand
conseil/ cõbien quilz fussent priez de tout
le conseil de uouloir poursuyure nostre
Maistre deuãt les officiers de Leuesque:
Lon alla uers mõsieur le Uicaire/ Loffi
cial/ ⁊ le conseil Episcopal/ pour assister
ung ou plusieurs de eulx au beau pere.
Lesquelz ont refuse/ disãs: que nullemẽt
ne sen uouloient messer/ fors quilz uou
loient que nostre Maistre fust relache/ ⁊
ce sur grosses peines. A la fin puis quil
ny auoit autre ordre/ et que Messieurs
les Ambassadeurs instamment deman¬
doiẽt iustice/ affin quõ ne fust en la uille
de Geneue sãs iustice: le Mardy .xxuii.
de Ianuier Messieurs (cõme parauant)
demanderent iustice. Et nostre Maistre
aduerty que personne des Ecclesiasticq̃s
ne luy uouloit assister/ dit quil respon¬
droit le mieulx quil pourroit/ ⁊ ainsi a
respondu aux articles cõme sensuyt.
¶ Sensuyuent les articles propo¬
sez par Messieurs de Berne/ qͥ ont
este p̃schez publicquemẽt en chayere
dedans leglise Cathedrale de sainct
Pierre: ⁊ la respõse faicte sur iceulx
par nostre Maistre.
Le premier.
Quil y auoit quatre bourreaulx qui se
partirent la robbe de Nostre Seigñr Ie¬
sus Christ/ ⁊ q̃ iceulx sont encore de pre¬
sent: les premiers sont les Allemans/ les
autres sont les Uaudoys/ les Arriens/ ⁊
les Sabelliens.
Respõse de nostre Maistre.
Iamais ie ne dis telles parolles: car ie
ne sceuz iamais de quel pays ne quelles
gens estoient lesdictz bourreaulx/ ⁊ nen
leuz iamais rien es escriptures.
Le second.
Ceulx qui mangent la chair le Uẽdredy
⁊ Samedy sõt pires q̃ les Iuifz/ Turcz/
⁊ chiens enragez: ⁊ encore plus meschãtz
ceulx qui les soubstiennent.
Response.
Iay p̃sche ledict article/ ainsi q̃ la coustu¬
me de France le porte. Toutesfois q̃ par
cela nentendz auoir blasme ne oultrage
lexcellẽce de Messieͬs de Berne ne dau¬
tre: car ie ne presche que a ceulx de ceste
uille.
Le troysiesme.
Les meschãtz hereticques modernes en¬
nemys de Dieu traistres/ larrõs ⁊ meur
triers qui mangẽt la chair le Uendredy/
⁊ ne ueulẽt obeyr na Dieu ne au diable.
Response.
La coustume de ce pays ⁊ de France est
de nen manger point le Uendredy et le
Samedy. Parquoy ay presche que ceulx
qui en mangent uiuent mal/ ⁊ autant en
diroy ie si ie retournoye prescher/ cõbien
que ie ne nomme personne.
Le quatriesme.
Tous ceulx qͥ lisent la saincte escripture
en uulgaire/ ne sont que paillardz/ gour
mans/ et yurongnes/ blasphemateurs/
meschãtz/ meurtriers ⁊ larrõs. Et ceulx
qui les soubstiennent sont meschantz: et
Dieu les punira.
Response.
Au pays de France est defendu/ parquoy
ie lay presche. Toutesfois ie nay nomme
persõne: ⁊ nay dit quilz fussent traistres/
meschantz/ larrons/ meurtriers/ ⁊ si ne le
uouldroye dire.
Le cinquiesme.
Gardez uous de ces hereticques Alle¬
mans/ cõe des ladres ⁊ pourris/ ⁊ ne cõ¬
uersez point auec eulx nen marchandise
ne autrement. Et nayez point dalliance
auec eulx en leur donnant uoz filles: car
mieulx les uauldroit dõner aux chiẽs.
Response.
Ie nye auoir presche ledict article.
Le sixiesme.
Nostre Seigͬ disant troys foys a sainct
Pierre/ sil laymoit/ cõstitua ledict sainct
Pierre ⁊ les Papes ses successeurs auec
toute puyssance ecclesiasticque. Au con¬
traire de quoy font ces meschantz here¬
ticques modernes de ceste nouuelle loy/
qui ne ueulẽt obeyr ne au Pape/ ne aux
Cardinaulx/ Euesques/ Curez/ Uicai¬
res/ ou Prestres. Telz qui ne ueulent a
iceulx obeyr sont des brebis du diable et
marquez diceluy/ ⁊ sont pires que chiens
enragez/ meschantz/ traistres/ larrons/
meurtriers et brigans qui doyuent estre
mis au gibet.
Response.
Si ie lay presche/ ie lay presche tant seu¬
lemẽt au peuple de Geneue/ pour la cor¬
rectiõ des uices. Et autre chose ne uous
en respondray.
Le septiesme.
Ie suis detenu ⁊ garde a cause dune sor¬
te de gens qui ne ualent guaires.
Response.
Ie nay point presche cela. Bien ay ie dit
que ceulx qui me ont accuse enuers Mes
sieurs de Berne/ nestoiẽt pas de grande
ualeur.
Lesquelles respõses faictes Messieurs
ont accepte ce qui a este confesse tant qui
faict poͬ eulx ⁊ nõ autremẽt/ demandãs
estre admis a prouuer ce q̃ par la partie a
este nye. Disans oultre que Messieurs
leurs superieurs ⁊ eulx aussi sont ceulx
qui selon la parolle de Dieu usent des
bonnes creatures de Dieu/ les prenans
en rendãs graces/ sans faire distinction
entre iour ⁊ iour/ ⁊ uiande ⁊ uiande: soit
Uendredy ou Samedy ilz mãgent de la
chair/ ⁊ lisent les sainctes escriptures en
uulgaire/ ⁊ sont Allemans: desirãs plus
obeyr a Dieu que au Pape/ des ordon¬
nances duquel cõme cõtraires a Dieu/
⁊ que tous les iours le Pape ⁊ les siens
reforgent/ ne tiennent cõpte: ayans assez
de suyure ⁊ tenir ce que nostre Seigñr a
cõmande ⁊ ordonne. Lequel ilz tiennent
estre seul chef de leglise ⁊ grand ⁊ souue
rain pasteur/ ⁊ a autre ne se ueulẽt tenir
ne ouyr que ceulx qui purement portent
sa doctrine. Parquoy ilz entendẽt les ar¬
ticles auoir este preschez contre eulx/ sin¬
gulierement en ce que le beau pere a dit:
tous ceulx. Et pource ilz reputent grosse
iniure a eulx faicte/ demãdãs qͥl respõde
sil le ueult maintenir ⁊ soubstenir estre
uray cõme il la presche/ ⁊ cõe en p̃schant
sest offert. A quoy nr̃e Maistre a rñdu/
que ce quil auoit p̃sche il la faict par ꝯseil
⁊ prins des escriptures: ⁊ quand il seroit
deuãt son iuge cõpetant/ il respõdroit ce
quil pourroit. Messieurs oyãs ce ont
dit quil parloit mal. Car ce qͥl auoit p̃sche
cõtre eulx/ luy ne personne du monde ne
scauroit mõstrer quil soit ainsi ꝑ la saĩcte
escripture/ selõ laquelle ilz ont chasse les
traditiõs ⁊ ordonnãces repugnãtes a la
parolle de Dieu/ prenans celles qui sont
cõtenues en Leuangile. Et pourtãt silz
estoient telz cõe les articles p̃schez portẽt
ilz auroiẽt deseruy grosse peine/ ilz demã
dent q̃ iustice leur soit administree dune
telle qͥl fauldroit estre faicte de eulx silz
estoiẽt telz cõme les articles chãtẽt/ pour
la grosse iniure faicte a eulx. Et sur ce
fut cõcede de produyre tesmoings/ pour
prouuer ce qui auoit este nye/ qui furent
ꝓduictz deuãt nr̃e Maistre ⁊ la iurerẽt/
et fut requis nostre Maistre sil uouloit
rien dire cõtre iceulx/ lequel respõdit que
non. Messieurs demãderẽt qͥlz fussent
examinez/ ⁊ q̃ iustice leur fust ministree.
Nostre Maistre aussi demãda q̃ selon
quil auoit respõdu aux articles q̃ droict
⁊ iustice luy fust administree. Les tes¬
moings furent examinez. Et le Ieudy
suyuãt qui fut le .xxix. de Iãuier Mes¬
sieurs les Ambassadeurs demãderẽt que
iustice leur fust administree selon la con¬
fession ⁊ les ꝓbations des articles/ cõme
suffisamment cõstoit. Nostre Maistre
fut interrogue par Messieurs du cõseil/
sil uouloit autre chose dire ne proposer
poͬ ses deffenses ou cõtre les tesmoings.
Lequel dit quil nẽtendoit (cõe plusieurs
fois auoit dit) de cõparoistre cõme en iu¬
gemẽt ⁊ deuãt son iuge. Neãtmoins quil
auoit souuenãce de ce que S. Pierre a cõ
mãde. 1.Pierre.3. quon soit prest de rẽdre
raison a ung chascun de sa foy. Et pour¬
tant il est prest selon la saincte escripture
⁊ par icelle de uouloir respõdre/ sans sor
tir hors dicelle: priant humblemẽt Mes¬
sieurs tous les assistãs/ ⁊ singulieremẽt
Messieͬs de Berne/ quilz prinssent tout
ce qui seroit dit en maniere de disputatiõ.
Car mesme a Paris en Sorbõne lon met
en auãt beaucop de ꝓpos en disputation
qui semblent fort estrãges. Et pourtant
prioit Messieurs de prẽdre tout en la bõ¬
ne part. Car iamais il nẽtendit dire au¬
cune chose qui fut au desplaisir ⁊ deshon
neur de lexcellence de Messieurs de Ber
ne/ ⁊ ne uouldroit aussi. Et Messieurs
sans deroguer a leurs droictz ⁊ actiõ ont
uoluntiers accepte/ que nostre Maistre
disputast/ ⁊ par les escriptures mist son
cas en auant. Et ung des Predicãtz
dit parlãt a nostre Maistre: Ie remercie
Dieu/ qui uous a dõne le coeur de uou¬
loir maintenir par la saincte escripture/
ce quauez presche et selon la doctrine de
saĩct Pierre cõment en auiez este requis
rendre raison. Puys quil est ainsi q̃ nous
sommes tous faictz a limage de Dieu ⁊
q̃ Iesus Christ est mort pour nous/ pour
lhonneur de ce bon pere qui nous a tous
creez/ pour lamour de Iesus qui nous a
rachetez/ en cest affaire qui est grand ⁊ de
grande importãce/ quon doibt biẽ peser:
Ie uous prie quen toute doulceur ⁊ cha¬
rite parlons amiablemẽt ensemble/ et ne
demandons que lhonneur ⁊ la gloire de
Dieu/ ⁊ ledification de nostre prochain.
Et tãt que puys uoꝰ supplie q̃ ne parlez
autrement de la bouche/ que uostre coeur
porte et iuge/ sans renuerser lescripture.
Ne taschons a surmõter ⁊ uaincre lung
lautre: mais que la uerite uiẽne en auãt.
Car plꝰ belle uictoire ne pourriõs auoir
que uerite soit au dessus. Et de moy se¬
roye content quil meust couste la uie/ et
que uerite fust cõgnue de tous. Tous
les assistans en furent cõsentans ⁊ uou¬
loient ainsi estre faict. Et nostre Maistre
commencea.
¶ La disputation faicte en la mai¬
son de la uille de Geneue entre nr̃e
Maistre Guy Furbiti/ docteur de
Paris/ ⁊ les Predicantz estãs auec
les Ambassadeurs de Messieurs de
Berne/ assistãs le petit ⁊ grãd cõ¬
seil de la uille/ ⁊ plusieurs docteurs
en loix et en medecine.
Nostre Maistre.
Pour entrer en matiere/ affin que ie mõ¬
stre ce que iay dit par la saĩcte escripture:
Ie forme ceste question/ Utrum assauoir
mon: Si les prelatz de leglise peuuẽt or¬
dõner licitemẽt aucune chose/ qui ne soit
cõtenue ⁊ cõmandee en la saĩcte escriptu¬
re/ a quoy ilz obligent sur peine de peche
mortel. A laquelle question ie respons
par une telle conclusion. Il est loysible
aux prelatz ⁊ pasteurs de leglise dordon
ner ⁊ cõstituer ordonnãces ⁊ cõstitutiõs
lesquelles ne sont contenues ne cõman¬
dees en la saincte escripture/ en obligeãt
⁊ astreignant a les garder soubz peine de
peche mortel. Et qͥl soit ainsi/ ie le preu¬
ue tant par le Uieil que par le Nouueau
Testamẽt. Premieremẽt il est escript au
Deutero. au .17. cha. Si difficile ⁊ ambi¬
guum ⁊c. Laquelle autorite nr̃e Maistre
leut en Latin en sa Bible quil tenoit/ et
puys la dit en Frãcoys ainsi: Si tu uoys
le iugement estre difficile ⁊ doubteux en¬
tre le sang ⁊ le sang/ la cause ⁊ la cause/
la lepre et ce qui nest point lepre. Et tu
uoys que les parolles des Iuges dedãs
tes portes uarient: lieue toy ⁊ monte au
lieu que ton Seigneur Dieu aura esleu
⁊ uiendras au prestre du gẽre Leuitique
⁊ au iuge qui sera en celuy tẽps/ ⁊ tu de¬
manderas diceulx qui te monstreront la
uerite du iugemẽt: ⁊ feras tout ce que te
diront ceulx qui sont cõstituez en ce lieuz
lequel le Seigneur a esleu/ ⁊ tẽseignerõt
selon la loy diceluy. Et tu suyuras leur
sentence ⁊ ne declineras a la dextre ne a
la senestre. Mais celuy qui sen orgueilli¬
ra ne uolant obeyr au cõmandement du
prestre qui en ce temps sert a ton Seigñr
Dieu/ celuy hõme morra par lordõnãce
du iuge. Et tu osteras le mal de Israel.
Et tout le peuple ouyant craindra: affin
quen apres personne ne soit enfle par or¬
gueil. Parquoy il appert/ que nostre
Seigneur a laisse sur la terre prestres et
iuges/ ausquelz fault obeyr/ ⁊ quil ya en
leglise qui sont pour decider des grans
affaires/ soit de la foy ou des meurs/ cõe
est le Pape a qui fault par le cõmande¬
ment de Dieu obeyr/ ⁊ tenir sa sentence.
Et ainsi il peult sentẽcier ⁊ ordõner/ cõ¬
bien quil ne soit contenu en la saincte es¬
cripture.
Le Predicant.
Uous auez dit uostre cas. Ie uous prie
ouyez patiemment/ ⁊ comme ie uous ay
laisse dire ce quauez uolu sans dire ung
seul mot. Permettez aussi quon parle.
La conclusion que uous auez mise/ est
cõtre la saincte escripture ⁊ loing de ue¬
rite/ et ne lauez prouuee. Car le passage
de Moyse contreuiẽt a uostre cõclusion/
ainsi que de soymesme se declaire/ en ce qͥl
est dict/ que le sacerdot cest adire le sacri¬
ficateur du genre de Leui/ lequel uous
exposez le prestre/ ⁊ le iuge tenseignerõt
selon la loy. En quoy bien appert/ que
autremẽt ne peuuent ⁊ ne doyuẽt parler
ne enseigner/ comme grandement est de¬
fendu de nadiouster ou oster rien aux pa
rolles que nostre Seigneur a cõmande
par Moyse. Deutero.4. Et silz faisoiẽt
autrement/ ordonnans quelque chose de
leͬs testes que la parolle de Dieu porte/
ne les fauldroit ouyr/ mesme quand ilz
feroient signes ⁊ prodiges cõme il est cõ¬
mãde Deutero.13. cõmandant quon soit
adherant ⁊ suyuãt Dieu ouyãt sa uoix:
⁊ que celuy qui parle de sa teste meure de
mort. Et sil est ainsi q̃ soubz la loy baillee
par Moyse qui nestoit que seruiteur ⁊ au
temps des umbres/ nestoit licite de rien
muer/ changer/ ne ordonner sur la loy/ et
oultre la loy: par plus forte raison au
tẽps de Leuãgile reuele ꝑ Iesus Christ/
qui est le filz demeurãt en la maison eter
nellement/ au tẽps de la pleine reuelatiõ
de la uerite/ il nest loysible dordonner ne
de proposer autre que ce que Iesus a or¬
donne/ tellement que quand S. Paul ou
quicõque autre/ mesme ung ange du ciel
qui euangelizeroit autremẽt quil na este
euãgelize/ que Iesus a ordõne/ quil soit
mauldict ⁊ execrable. Gala.1.
Nostre Maistre.
Uous ne tenez point de forme de dispu¬
tation. Nous ne sommes point icy pour
prescher. Ie scay bien cõment il fault dis¬
puter/ ie suis docteur: ⁊ bien ay prouue q̃
puys quil fault obeyr a la sentence du
prestre Leuitique/ aussi il fault obeyr au
Pape/ qui estoit prefigure/ ⁊ lequel repre
sentoit parauant le prestre Leuitique/ cõ
me ie monstre en brief/ ⁊ ne suis si long
que uous.
Le Predicant.
Ie uoꝰ ay ouy/ dictes tout ce quil uous
plaira: mais apres ouyez le texte/ Assez
monstre si le sacerdot le sacrificateur/ ⁊ le
iuge peuuent faire ordõnances/ ne dõner
sentẽce que selon la loy. Et uoꝰ adaptez
mal les figures. Car ce qui est dit du sa¬
crificateur Leuitique/ nest dit des p̃stres:
car ilz ne sõt de la lignee de Leui/ ne aussi
les sacrificateurs Leuitiques ne sont fi¬
gure des prestres. Mais ainsi cõe le saĩct
esperit declaire/ Aaron et tous les sou¬
uerains sacrificateurs ont este figure de
Iesus/ qui est le sacerdot le sacrificateur
eternellemẽt selõ lordre de Melchisedec/
lequel na point de successeur uiuãt tous¬
iours: car il nest point cõme les Leuitiq̃s
qui par la mort ne pouoient perseuerer/
mais lung succedoit a lautre cõme Elea
zar a Aaron: mais Iesus tousiours ui¬
uant a loffice sacerdotal eternellement/ ⁊
ainsi que uiuãt Aaron/ autre na este mis
en sa place/ ainsi tãt que Iesus est uiuãt
nen fault point ordonner dautre: ueu qͥl
est plus digne/ puyssant/ ⁊ constitue par
serment/ ⁊ qͥl na besoing doffrir tous les
iours/ ou tous les ans/ cõme faisoiẽt les
sacrificateurs de la loy/ offrãs sacrifices
qui ne pouuoiẽt effacer les pechez. Mais
par ung seul sacrifice il a sanctifie ⁊ con¬
somme eternellemẽt les sãctifiez/ ce q̃ les
autres ne pouuoiẽt faire: car silz leussent
peu faire eussent cesse destre offers. Mais
celuy de Iesus pourtãt quil est parfaict/
na este offert que une foys/ ueu que une
foys Iesus est mort/ ⁊ plus ne morra/ le¬
quel est entre non point en ung taberna¬
cle faict de main dhõme/ ne par sang des
bestes ⁊ estrange cõme les autres sacrifi¬
cateurs selon lordre de Leui: mais il est
entre es cieulx par son propre sang appa
roissant deuant son pere/ intercedãt pour
nous/ cõme conste pleinement par ce qui
est escript aux Ebrieux au .5.7.8.9.10.
Mesme toute celle belle epistre pleinemẽt
nous monstre tous sacrifices pour salut
et redemption/ et tous sacrificateurs qui
offrent pour les pechez auoir cesse en Ie¬
sus. Et par ainsi ne fault aller a autre sa
crificateur/ ne tenir la sentẽce dautre que
de Iesus. Leq̃l ainsi qͥl est esleu de Dieu
son pere poͬ estre souuerain sacrificateur
eternellemẽt tousiours uiuãt poͬ inter¬
ceder pour nous/ puyssãt de sauuer tous
ceulx qui par luy uiẽnent a Dieu: sem¬
blablement il est iuge sus tous. Car il est
mort ⁊ est resuscite: affin quil aye seigneu
rie sus les uiuans ⁊ les mortz/ deuant le
siege duquel fault que tous soiẽt presen¬
tez. Ro.14. Car le pere luy a dõne tout le
iugemẽt. Iehan.5. Parquoy par la fi¬
gure du sacrificateur Leuitiq̃ ⁊ du iuge/
appert q̃ deuõs tous aller a ce tresgrand
⁊ souuerain sacrificateur ⁊ iuge cõstitue
sus toꝰ. A quoy Iesus luy mesme nous
admõneste en S. Matth.11. disãt: Uenez
a moy tous ceulx qui estes chargez ⁊ tra
uaillez/ ⁊ ie uous soulageray. Car par
autre ne pouons estre instruictz a salut q̃
par luy/ qui seul congnoit le pere/ ⁊ nul
autre fors ceulx a qui il le reuele/ cõe auð
chap̃. est cõtenu. Le pere nous cõmande
aussi douyr Iesus/ disant: Cestuy est mõ
filz bien ayme/ ouyez le. Matth.17. Car
toute ame qui ne lorra/ ⁊ ne suyura sa pa
rolle/ elle sera exterminee. Deutero.18.
Et sil est ainsi q̃ ce bon sauueur ne faict ⁊
ne dit rien de soy/ mais seulemẽt ce que le
pere luy a cõmande cõe il dit clairement:
Ie ne fais riẽ de moy/ mõ pere est qͥ faict
les oeuures. Ie ne parle point de moy: la
parolle que uous auez ouye nest point a
moy/ mais a mõ pere qui ma enuoye. Et
cõe mon pere ma cõmande/ ainsi ie fais.
Iehã.5.8.12.14: Cõmẽt lhõme mortel/
qui nest du tout rien au pris de Iesus/ et
ne peult ⁊ nentend au pris de la sagesse
⁊ puyssance de Iesus/ osera en leglise de
Dieu poͬ le seruice de Dieu faire aucũs
cõmandemẽs ⁊ ordõnances/ ne proposer
autre chose q̃ ce que clairemẽt est cõmãde
de Dieu ⁊ appertemẽt ꝯtenu en la saĩcte
escripture/ puys q̃ Iesus de si grãde auto
rite ⁊ puyssance ne la point faict: disant
nestre point uenu poͬ destruyre la loy ne
les prophetes/ mais pour les accõplir/ et
auoir acheue sõ oeuure q̃ le pere luy auoit
cõmande/ mõstre quil failloit ainsi estre
accõply ce qui auoit este dit par les ꝓphe
tes. Matth.5. Luc.24. Sainct Paul ne
dit il point aussi quil nẽseigne autre q̃ ce
que Moyse ⁊ les prophetes ont escript.
Act.26? ⁊ ne parle q̃ ce que Iesus a faict
en luy. Ro.15. disant/ q̃ quãd se seroit luy
mesme ou ung ange du ciel/ qui annõce¬
roit autremẽt qͥl soit mauldict. Gala.1?
Parquoy assez est clair/ q̃ nous deuõs
tenir a ce que Iesus nous a laisse: ⁊ quil
nest loysible a hõme de faire autres ordõ
nances en Leglise de Dieu quelque p̃lat
ne pasteur quil soit.
Nostre Maistre.
Ce que uous dictes/ ne faict riẽ cõtre ma
probatiõ. Car ainsi quẽ la loy de Moyse
y auoit ung souuerain p̃stre. Leuiti.12.
Nombres.35. Ainsi il fault quen Leglise
il y aye ung chef ung souuerain/ auquel
il fault obeyr/ ainsi cõme nr̃e Seigñr cõ¬
mande/ disant: Que les Scribes ⁊ Pha
risiẽs sont assis sur la chayere de Moyse/
faictes tout ce qͥlz uous disent. Matt.23.
Et cõme aussi S. Paul le cõmande aux
Ebrieux.13. Obeyssez a ceulx qͥ sont pre
posez ⁊ cõstituez sus uous. En quoy biẽ
appert/ quẽ Leglise apres la mort de nr̃e
Seigͬ y a eu des pasteurs qͥ ont eu puys¬
sance de faire ordonnãces ⁊ autres com¬
mandemẽs qui ne sont point cõtenus en
Leuãgile ainsi quil est necessaire pour le
proffit des Chrestiẽs/ ⁊ doit on tenir lesð
cõmandemẽs ⁊ ordõnances soubz peine
de peche mortel/ aĩsi q̃ S. Paul la p̃sche/
cõmandãt de tenir les traditiõs ⁊ ordon
nãces des anciẽs qͥ estoiẽt en Hierusalẽ/
ce qͥl neut faict si le peuple ne fut tenu de
les garder/ cõe il est cõtenu aux Act.16.
En quoy est tout clair/ q̃ le siege Aposto
lique de Rõme a ung chef/ cest le Pape/
qͥ aux choses doubteuses doit mettre fin/
⁊ a puyssãce de faire ordõnãces ⁊ status
obligeãs tous soubz peine de peche mor¬
tel/ ⁊ semblablemẽt les Euesques en leͬs
dioceses. Et pourtant la conclusion de¬
meure uraye ⁊ assez prouuee.
Le Predicant.
Uous dictes biẽ quil fault en Leglise de
Dieu ung chef ⁊ ung souuerain/ ⁊ quõ
est tenu luy obeyr: mais uous le mõstrez
mal/ ⁊ mettez ung autre q̃ lescripture ne
met. Car en lescripture ne trouuerez que
le Pape soit chef ne souuerain en Legli¬
se: mais Iesus qui est le souuerain est le
seul chef ⁊ le seul espoux de Leglise: ueu
quil a lespouse/ ⁊ estant du ciel/ il est sus
tous. Iehã.3. Il est le seul Maistre. Mat
thieu.23. Le chef donnant salut a tout le
corps. Ephe.4.5. Et cõe assez a este mõ¬
stre/ luy seul est le souuerain sacrificateͬ
figure en la loy. Ebrie.7.9. A Iesus noꝰ
fault obeyr cõe le pere cõmãde. Matt.17.
Et ce qͥ est dit des Scribes ⁊ Pharisiẽs/
quil fault faire ce qͥlz disent/ uoire mais
quilz soiẽt assis sur la chayere de Moyse/
cest qͥlz disent ce que Moyse a dit. Autre¬
mẽt silz sont assis en la chayere de mẽson
ge ⁊ de mocquerie: ne se fault arrester a ce
quilz disent. Ainsi ceulx qui enseignent
la pure doctrine de Iesus/ sont douyr/ et
fault faire ce qͥlz disent. Car autremẽt ce
ne seroit point lhõme quon mespriseroit:
mais Iesus duq̃l la parolle est ꝓposee.
Mais silz disent autremẽt/ sen fault gar
der cõme des faulx ꝓphetes ⁊ du leuain
des Scribes ⁊ Pharisiẽs. Mat.7.16. Il
ne fault autremẽt ẽtẽdre q̃ le S. Apostre
cõmande obeyr a ceulx qui sont cõstituez
pour enseigner cõe pasteurs/ fors tãt qͥlz
p̃schẽt ⁊ enseignẽt puremẽt la parolle de
Dieu/ autremẽt nentrẽt en ⁊ par uerite
qui est Iesus/ et ne sont pasteurs mais
larrõs ⁊ brigãs. Iehã.10. Car ꝓposans
doctrine des hõmes cõe ceulx qͥ defendẽt
le mariage/ ⁊ qui cõmãdẽt quon se abstiẽ
ne des uiãdes que nr̃e Seigͬ a crees pour
en user en actiõ de graces/ ont delaisse la
foy tenãs doctrines des diables cõme est
dit. 1.Timo.4. de quoy le S. Apostre cõ¬
mãde quõ ne se laysse seduyre nestre iuge
en uiãde ne breuage nen iour de la feste.
Coloss.2. Et nest rien semblable ce qͥl cõ¬
mande de garder Act.16. aux ordõnãces
des hões. Car ce q̃ les Apostres ⁊ anciens
auoiẽt ordõne en Ierusalẽ/ auoit este cõ¬
mãde de Iesus: ⁊ ainsi ꝑ le S. esperit les
Apostres lordonnẽt/ cõe il appert Act.15.
En quoy assez est clair qͥl nya autre chef
souuerain q̃ Iesus: ⁊ cõbien qͥl y aye des
pasteurs ilz ne peuuẽt ⁊ ne doyuẽt ordõ¬
ner ⁊ ꝓposer autre/ q̃ ce que Iesus suffi¬
samment a ordonne ⁊ commande/ ⁊ ne le
fault corriger en adioustãt ou diminuãt
a ce quil a cõmande.
Nostre Maistre.
Cõment dictes uous que ce que Lapostre
cõmande quon garde/ a este cõmande en
Leuangile? ou trouuez uous que Iesus
aye defẽdu de mãger du sãg/ des choses
estranglees/ ⁊ des sacrifiees aux idoles?
uoꝰ nẽ auez ung seul mot en tout Leuã
gile. Car si Iesus leut defẽdu/ il nestoit
ia besoing que les Apostres ⁊ anciẽs eus¬
sent faict ce cõcil en Ierusalẽ pour le de¬
fendre. Il suffisoit qͥl fut defendu de Ie¬
sus. Mais pourtãt q̃ nr̃e Seigñr Iesus
auoit baille la charge a S. Pierre/ disãt:
Paistz mes brebis. Iehã.21. le cõstituãt
chef de son eglise/ auquel auoit dõne les
clefz du royaume des cieulx/ ayant aussi
estably lautorite des concilz/ disant: q̃ ce
qͥlz lyeroiẽt sus la terre/ seroit lye au ciel:
⁊ ce qͥlz deslyeroiẽt en la terre/ seroit des¬
lye au ciel. En uertu de cecy S. Pierre a¬
uec le cõcil ordõna les quatre articles cõ
tenus en la defense faicte. Car S. Pierre
a eu puyssãce/ ⁊ la laissee a ses successeͬs.
Et aussi les saĩctz cõcilz ont eu puyssan¬
ce de faire ordonnances/ quon est tenu de
garder soubz peine de peche mortel.
Le Predicant.
S. Pierre point ne presume de cõmãder
ne faire ordõnãce autre q̃ ce que Iesus a
ordõne/ ⁊ ne ueult charger le peuple dau
cuns fardeaulx de cõstitutiõs. Mais ap
pelle ce tẽpter Dieu/ disant deuãt tous:
Que uoulez uoꝰ tẽpter Dieu/ de mettre
charge sur les disciples q̃ nous ne noz pe¬
res nauõs peu porter? mais attẽdõs par
la grace de Dieu destre sauuez cõe iceulx
Act.15. Parquoy la saincte assemblee des
Apostres ⁊ autres Chrestiẽs (qͥ estoiẽt en
Ierusalem/ reprenãs les prescheurs qui
auoiẽt p̃sche a ceulx qui par la p̃dication
de S. Paul ⁊ Barnabas sestoiẽt cõuer¬
tis didolatrie a Iesus/ qͥlz deuoient estre
circõcis ⁊ garder la loy de Moyse) escri¬
uent qͥlz nont point este consentans/ ⁊ ne
ueulent charger iceulx qͥ ont creu en Ie¬
sus de lobseruatiõ de la loy de Moyse/ cõ
bien quelle a este dõnee par nr̃e Seigñr.
Mais cõe umbre ⁊ figure de Iesus/ fors
qͥlz se gardẽt du sãg/ ð lestrãgle/ ð loffert
aux images/ ⁊ de paillardise. Et cecy a
bon droict: affin que par leur manger/ ilz
ne scãdalizassent leur ꝓchain/ ce que nr̃e
Seigñr a defendu. Matth.18. cõme aussi
Lapostre le mõstre aux Romaĩs au .14.
⁊ en la premiere aux Corinthiẽs.8. ⁊ .10.
Car plusieurs sans auoir esgard a leur
prochain les scandalizoiẽt en mangeãt/
ce quilz ne deuoiẽt faire/ ains sen garder
par le cõmandement de Iesus.
Nostre Maistre.
Quand il ny eut autre q̃ le scãdale/ il ne
failloit ia faire pour ce ordonnance. Car
cessant le scãdale/ on ne seroit point tenu
de tenir ceste ordõnance: mais S. Pierre
⁊ le cõcil (cõe desia ay dit) selon la puys¬
sance q̃ nr̃e Seigñr leur a donnee luy cõ¬
mettant les brebis/ ⁊ le cõstituãt chef de
Leglise luy dõnant les clefz du royaume
des cieulx/ quand il dit: Paistz mes bre¬
bis: En uertu de ce ont faict ceste ordõnã
ce. Et ie uoꝰ demãde/ puys q̃ uoꝰ dictes
q̃ cecy qͥ est cõmande de soy garder/ est du
cõmãdemẽt de Iesus quõ ne dõne point
de scãdale/ si cessant le scãdale il oblige ⁊
quõ le doyue tenir? Et respondez bref:
car uous estes fort long. Nous ne som¬
mes pas icy pour p̃scher/ mais pour dis¬
puter.
Le Predicant.
Ie uous uouldroye prier que eussiez la
paciẽce douyr/ cõme lon est prest de uous
ouyr si longuemẽt quil uous plairra de
parler. Ce q̃ uous dictes q̃ le scãdale ne
deuoit esmouuoir les Apostres de defen¬
dre quon se gardast de ce quilz defendẽt/
puys q̃ nr̃e Seigñr lauoit assez defendu/
certes il est tout au cõtraire. Car pourtãt
que nr̃e Seigñr lauoit defendu/ cõe bons
seruiteͬs de Iesus ilz le deuoiẽt defẽdre/
mõstrans la uolunte du Seigͬ cõe celuy
bien ꝓpose le cõmandemẽt de Iesus/ qui
dit quõ pardõne a ceulx qui ont faict in¬
iure ⁊ tort. Ce qui est dit uniuersellemẽt
de remettre et pardonner/ sil uient dire:
cestuy a dit tout plein de mal de toy/ par¬
donne luy/ en ce faisant il ne dõne point
nouueau commandemẽt/ mais celuy de
Dieu. Ainsi les Apostres ont faict/ com¬
mandãs deuiter scandale/ lequel cessant
plus nest on oblige: non autrement que
quãd mon frere a indigẽce suys tenu luy
dõner de mes biẽs: ⁊ quãd il nen a point
de necessite/ lobligatiõ cesse. Et de ce que
demandez/ il est clair que maintenant ne
sommes obligez/ puys quil ny a point de
scãdale ⁊ ꝑsonne ne dit que celuy qͥ mãge
du sang peche. En quoy bien appert quẽ
ceste ordõnance riẽ noblige q̃ le cõmande
mẽt de Iesus/ cest le scãdale. Et cecy biẽ
deuroit abbatre les cornes de toꝰ Papes
⁊ cõcilz ⁊ toutes leurs ordonnances. Car
sil est ainsi que ce qui a este ordonne en ce
cõcil tãt sainct des Apostres/ qui est con¬
tenu en la saincte escripture/ que le sainct
esperit a ordõne/ na lieu ⁊ nest tenu ⁊ ne
oblige fors que tant q̃ le cõmandemẽt de
Iesus astreinct/ ⁊ cessant lobligation du
cõmandemẽt de Iesus ceste ordonnance
noblige point. Par plus forte raison les
ordõnãces des Papes ⁊ des cõcilz qui ne
sont enregistrees en la saincte escripture
cõe ceste/ ⁊ qui ne sont par le S. esperit si
exp̃ssemẽt/ cõmẽt peuuẽt obliger a peche
si ny a expres cõmandemẽt qui cõmande
ce que les concilz ou Papes cõmandent?
Et ne fault q̃ pource que nr̃e Seigñr a cõ
mande a S. Pierre de nourrir les brebis
diceluy Seigͬ Iesus/ non de S. Pierre.
Car il dit: paistz mes brebis/ non les tiẽ¬
nes: que par ce S. Pierre soit chef/ ne les
Papes q̃ uoꝰ dictes successeͬs de S. Pier
re/ duq̃l ne tiẽnent rien. Leglise na quũg
chef ⁊ une teste/ cest Iesus uiuãt eternel¬
lemẽt: lequel a dõne a S. Pierre ⁊ a tous
ceulx qͥ portẽt puremẽt la parolle de ue¬
rite les clefz du royaume des cieulx/ qͥ ne
sont que Leuãgile la parolle de Dieu/ et
tant que S. Pierre p̃sche puremẽt Iesus
filz de Dieu uiuãt/ Leuãgile/ la pure pa
rolle de Dieu/ il a les clefz: ⁊ ceulx aussi
qui puremẽt portẽt la doctrine de Iesus.
Et ainsi q̃ par la parolle de Dieu ilz an¬
noncẽt la remissiõ des pechez aux croyãs
en Iesus/ qͥ delaissẽt leur mauuaise uie/
ainsi il leur est faict. Car puis qͥlz parlẽt
la parolle de Dieu/ selon quelle contient
il est faict/ ⁊ declairãs aux infideles en¬
durcis en leurs iniqͥtez/ le iugemẽt ⁊ con¬
dẽnation de Dieu cõtenue en la parolle
de Dieu selon qͥlz annõcẽt/ Dieu iuge ꝑ
sa parolle. Et autremẽt ne peult lhõme
ouurir ne fermer le royaume des cieulx/
pardõner ou retenir les pechez quen ꝓpo
sant la parolle de Dieu/ cõe nr̃e Seigñr
Iesus monstre en enuoyãt ses Apostres
p̃scher Leuãgile a toute creature: ⁊ Leuã
gile p̃schee/ ceulx qͥ croyẽt ⁊ sont baptizez
sont sauuez/ la est louuerture du ciel/ le
desliemẽt/ ⁊ la remissiõ des pechez auoir
par foy les coeurs netz et purifiez. Qui
ne croit point/ est condemne: la est cloz le
ciel/ le lyemẽt/ la retẽtion des pechez. Au¬
trement quand S. Pierre ne parle la pa¬
rolle de Dieu/ il na les clefz du royaume
des cieulx: mais est ung Satan ne sca¬
uant point les choses de Dieu mais des
hõmes/ cõme Iesus luy dit Matth.16.
Et ceulx qui doyuẽt porter la parolle de
Dieu ⁊ ne la portent/ mais empeschent
ceulx qui la portẽt/ sont mauldictz cõme
cloans ⁊ fermans le royaume des cieulx
deuãt les hõmes/ ⁊ ny entrẽt point/ ⁊ ne
laissent entrer ceulx qui y ueulẽt entrer.
Matth.23. ilz ostent la clef de sciẽce sans
y entrer ne laisser entrer ceulx qͥ y ueulẽt
entrer. Luc.11. Et autrement Leglise ne
peult lyer ne deslyer sinõ en apportãt la
parolle de Dieu. Et ꝑsõne des seruiteͬs
de Dieu iamais ne sappella chef de Le¬
glise/ ⁊ na este baille ce nom qua Iesus.
Car S. Pierre ne sappelle ne Pape ne
souuerain: mais simplemẽt Apostre/ pre
stre/ cõe il a escript en son epistre/ disant:
Les p̃stres qui sont entre uous/ moy qui
suys p̃stre ie prie nourrissez tant quil est
en uoꝰ le troppeau du Seigͬ. 1.Pierre.5.
qui nest autre chose que p̃scher la parolle
du pasteur Iesus. Et autre ne doyuent
p̃scher ne leurs ordonnances ne dautres:
mais Iesus puremẽt/ ⁊ soy recõgnoistre
seruiteurs de Leglise ⁊ non chef cõme dit
Lapostre: Nous ne p̃schons point nous
mesmes: mais le Seigͬ Iesus Christ/ et
nous uoz seruiteͬs en Iesus. 2.Corin.4.
Parquoy de toutes ces superioritez
Papales ⁊ puyssance de cõstituer ⁊ faire
ordõnances/ lescripture nen a rien: mais
les defend ⁊ nul des Apostres nen a use.
Nostre Maistre.
Dieu a cõstitue S. Pierre pour estre sou
uerain/ ainsi quen la loy anciẽne y auoit
ung souuerain p̃stre qui a este figure de
S. Pierre ⁊ de ses successeurs/ cõe para¬
uant a este dict. Et Dieu a dõne puyssã¬
ce a S. Pierre et a ses successeurs/ en luy
donnant les clefz du royaume des cieulx
de faire ordõnances ⁊ sentẽces lesquelles
fault ainsi garder cõme parauant celles
du souuerain p̃stre de la loy/ ⁊ a S. Pier
re ⁊ a ses successeurs tout le monde doit
obedience ⁊ leur obeyr/ sans uouloir dif¬
puter ne senquester du cõtraire/ puys que
Dieu la constitue sus tous/ ⁊ a son siege
appartiẽt de discuter les choses doubteu
ses en la foy ⁊ es meurs/ et ainsi quil or¬
donne/ ⁊ ceulx qui uiennent apres luy/
fault tenir ⁊ garder.
Le Predicant.
Assez a este mõstre clairemẽt cõe le souue
rain sacrificateur (q̃ uous dictes p̃stre) a
este figure de Iesus/ ⁊ nõ de S. Pierre.
Car lors lhõme seroit figure dũg pur hõ
me/ ⁊ par lescripture ne pourriez mõstrer
que le souuerain sacrificateur que uous
appellez prestre soit figure de S. Pierre
ne dautre fors que de Iesus comme par
lepistre aux Ebrieux a este mõstre/ ⁊ de
la puyssance ⁊ clefz de S. Pierre claire¬
ment a este monstre/ que cest la parolle
de Dieu quil a presche/ annonceant aux
fideles salut et remission des pechez: et
ainsi les deslyant comme il appert en ses
p̃dications quil a faict aux Iuifz auoir
receu le S. esperit/ ⁊ en Cornille ⁊ les siẽs
qui oyans la p̃dication de S. Pierre ont
receu le Saĩct esperit. Actes.10. et .1.3.4.
monstrant la uẽgeance des infideles/ et
ainsi les lyant cõe est clair Act.5. et .8. en
Ananie/ Saphyra/ et Simon magicien.
Et ainsi a faict S. Paul demõstrant la
promesse de Dieu aux esleuz/ et le salut
aux croyãs: aussi la condẽnation aux re
pugnãs infideles. Act.13.18.28. Et quãd
S. Pierre a parle autre que la parolle de
Dieu/ il en a este reprins cõe ung Satã/
cõe Iesus luy a dit. Matt.16. ⁊ S. Paul
aussi la reprins cõme ne cheminãt selon
droicture. Gala.2. En quoy assez est
clair que hõme quelque sainct ne bõ quil
soit: nest destre ouy fors tãt quil parle la
pure parolle de Dieu. Et sil dit autre¬
ment cõe faulx ꝓphete parlant songes ⁊
courant sans estre enuoye/ ne doit estre
ouy cõe nr̃e Seigͬ cõmande Ieremi.23.
Car seulemẽt ceulx qͥ puremẽt portent la
parolle de Dieu/ sont enuoyez de Dieu.
Et ne fault en cecy estre legier a croyre
toꝰ: mais fault prouuer les esperitz/ silz
sont de Dieu. 1.Iehan.4. Car il fault q̃
les brebis de nr̃e Seigñr regardẽt/ si cest
la uoix du pasteur Iesus ce qui leur est
ꝓpose: ueu q̃lles cõgnoissent la uoix du
pasteur/ ⁊ reiectẽt toute autre. Iehã.10.
Nostre Maistre.
Ie uous prouue exp̃ssemẽt/ q̃ S. Pierre
⁊ Leglise ont puyssance de faire ordon¬
nances quil fault tenir/ cõbien que Dieu
ne laye point cõmande: ⁊ qͥlz peuuẽt chã¬
ger ⁊ muer le cõmãdemẽt de Dieu. Une
foys Dieu a cõmãde quõ trauaillast six
iours ⁊ quõ se reposast le Samedy/ ainsi
q̃ les Iuifz gardãs la letre gardent leur
feste. Mais Leglise par la puyssance que
luy a este dõnee/ a change le Samedy au
Dimẽche a cause de la resurrectiõ de nr̃e
Seigͬ. Et faict on feste le Dimẽche par
le cõmandemẽt ⁊ ordõnance de Leglise/
⁊ nõ point par le cõmandemẽt de Dieu.
Car si lon suyuoit le commandement de
Dieu a la letre/ il fauldroit soy reposer
le Samedy: ⁊ en faisant ainsi/ lon iudai¬
zeroit ⁊ seroit mal faict. Et cecy nõ pour
autre cause que pour lautorite de leglise
⁊ dauoir passe le cõmandemẽt dicelle.
Parquoy bien appert/ que leglise a puys¬
sance de cõstituer/ chãger ⁊ muer: ⁊ quon
doit garder ce quelle a ordonne soubz pei
ne de peche mortel.
Le Predicant.
Les Chrestiẽs qͥ sont urayemẽt Leglise
de nr̃e Seigñr ⁊ son espouse. Ephe.4.5.
en reposant le Dimẽche/ tiẽnẽt le cõman
demẽt de Dieu/ qui cõmande quon tra¬
uaille six iours/ ⁊ quõ se repose le septies
me/ lequel est le iour du repos/ lequel ilz
nobseruẽt par cõmandemẽt dhomme/ ne
faisant distinction de iour ⁊ de iour. Car
tous les iours aux Chrestiẽs sont saĩctz/
⁊ tous ilz sanctifient: mais pour ouyr la
saincte parolle de Dieu/ cõuenãt ensem¬
ble ⁊ gardant charite enuers le prochain:
affin q̃ du continuel trauail il ne soit op¬
presse: mais qͥl aye repos le Dimenche.
Les Chrestiẽs se reposẽt cõuenãs ensem¬
ble a la parolle de Dieu/ ce q̃ nr̃e Seigñr
ueult/ qͥ est Dieu non point de dissentiõ
mais de paix/ ne uoulãt quõ presse trop
son ꝓchain sans luy donner repos. Deu
terono.4. 1.Corin.14. Et ce que uous
dictes des Iuifz qͥlz gardent le Samedy
suyuant la letre/ nous nauons que faire
de leurs obseruations. Car point ne som
mes Iuifz: mais Chrestiẽs. Et ne fault
des ennemys de uerite enquerir ⁊ demã¬
der la uerite/ ne soy arrester a yceulx aĩsi
q̃ Iesus a monstre ne faisant la Pasque
comme eulx: mais a la parolle de Dieu
nous fault arrester/ laquelle les Iuifz re
iectẽt ⁊ ont reiecte ne receuant le sauueur
Iesus.
Nostre Maistre.
Sil estoit ainsi quil ne faulsit autre que
soy reposer le septiesme iour auoir tra¬
uaille six iours/ ainsi q̃ uous dictes quõ
obserue le cõmandemẽt de Dieu: il sen¬
suyuroit q̃ iceluy qui reposeroit le Lũdy/
auoir trauaille les six iours auãt ⁊ lau¬
tre le Mardy ou le Mercredy chascũ fai¬
sant le repos le septiesme iour/ quon gar
deroit le cõmandemẽt de Dieu. Et ainsi
seroit une grosse confusion en Leglise.
Dautre part le texte a expressemẽt: Me
mẽto ut diẽ sabbati sãctifices. Exo.20.
Ou il est formelemẽt cõmãde de sancti¬
fier le Samedy/ ce qui na este faict en Le
glise: mais elle de son autorite ⁊ puyssan
ce quelle a de Dieu/ a chãge le Samedy
au Dimẽche/ Lequel qui nobserue/ il pe¬
che cõtreuenant au cõmandemẽt de Le¬
glise: cõbien q̃ Dieu ne laye cõmande.
Le Predicant.
Il nest loysible a creature qui soit de chã
ger ne muer les ordõnãces de Dieu. Car
autrement fauldroit que la creature fust
plus sage ⁊ eust puissãce sus le createur/
auquel elle doit obeyssance ⁊ a luy estre
du tout subiecte. Ce que ne feroit celuy qͥ
prẽdroit le Lũdy/ Mardy/ ou Mercredy
pour soy reposer: car il feroit droictement
contre charite/ laquelle nous est tant cõ¬
mãdee de Dieu. Et soy diuisant des au¬
tres en son repos seroit reprins de Dieu/
comme assez appert. 1.Corinthiẽs.1. ou le
Sainct esperit nous commãde de dire et
sentir une mesme chose/ ⁊ nestre point bã
dez. Car tous deuons tenir une mesme
reigle. Galat.6. Ce qui ne seroit quand
chascun prendroit son iour pour reposer/
⁊ ne pourroit on conuenir ensemble.
Et ce que uous dictes que Sabbathum
signifie le Samedy/ ⁊ non le Dimenche:
le mot ne le porte point. Car il ne signifie
que repos. Et ne pourriez monstrer par
lescripture/ qung iour sappelle Lundy/
lautre Mardy/ ou Mercredy/ Dimẽche/
ou autremẽt: mais seulemẽt le Premier/
le Second/ le Tiers iour/ ⁊ ainsi des au¬
tres. Et si uous pouez monstrer que le
Dimẽche ne soit point le septiesme/ com¬
menceãt au Lundy: ⁊ en soy reposant au
Dimenche/ quil ne soit le iour de repos/
uous auez gaigne ce point. Mais par la
saincte escripture ne le pourriez mõstrer.
Et les Chrestiens gardans le Dimẽche
point ne font comme les Iuifz obserua¬
teurs des iours/ temps/ ⁊ annees. Mais
franchemẽt se reposent nõ pour le iour:
ains pour conuenir ensemble par charite
fraternelle en lhonneur de Dieu.
¶ Cecy a este dit auant disner le premier
iour. Et pourtant quil estoit tard/ le de¬
mourãt fut remis au lẽdemain. Et nr̃e
Maistre dit dũg grand coeur/ quil estoit
prest de respondre a tous/ ⁊ de bien main
tenir son cas. Et ung des Predicantz
luy dit quil deuoit faire plus dhonneur
a la parolle de Dieu/ ⁊ non ainsi faire en
la forme de Sorbonne/ ⁊ il luy respõdit:
Oportet se prestare uirum. A qui fut re¬
spondu: Si insanire sit prestare uirum/
tu egregie prestas.
¶ Le Uendredy trentiesme de Ianuier
deuant le petit ⁊ grand conseil des deux
cens de la uille de Geneue/ estans pre¬
sens les Ambassadeurs de Messieurs de
Berne/ fut procede cõme sensuyt.
Le Predicant.
Hier fut parle de la puyssãce de Leglise/
⁊ de ceulx qui sont ordonnez pour seruir
en icelle/ laquelle ne peult estre sinon quẽ
proposant purement ⁊ simplement la pa
rolle de Dieu. Car ce qui a este amene du
souuerain sacrificateur ⁊ du iuge Leui¬
tique/ ne compete qua Iesus/ duquel ce q̃
Moyse a escript est figure. Car il a tout
consomme ne faisant ⁊ ne disant rien de
soy/ ⁊ autre ne fault quon demande que
luy. Car tout luy est baille du pere/ et en
autre ny a salut. Et ce que les Apostres
ont ordõne/ ne lont faict de eulx mesmes
ne de leurs testes: mais par le cõmande¬
ment de Dieu/ menez ⁊ conduictz par le
Sainct esperit: affin q̃ les Iuifz ne fus¬
sent scandalizez en ceulx qͥ des idolatres
uenoient a Iesus tant pour la diuision
anciẽne qui estoit entre eulx/ que pour la
maniere de uiure. Selon la parolle de
Dieu (comme charite requeroit) a faillu
quon les aye supportez cõe les Apostres
ont escript. Semblablemẽt le Dimẽche
nest prins de lordonnance des hommes/
ne par leur cõmandemẽt garde: mais du
cõmandement de Dieu en uraye liberte
⁊ sans superstition/ ne aussi obseruation
des iours. Et na este dit chose par laq̃lle
aye este monstre que les Apostres ou au¬
tres ayẽt autre puyssance/ que simplemẽt
⁊ puremẽt proposer la parolle de Dieu/
qͥ est la clef des cieulx. Et en tãt qͥlz por¬
tent puremẽt la parolle de Dieu/ ilz ont
la clef/ ⁊ autremẽt non: ⁊ ne sont douyr/
quẽ tant qͥlz disent ce q̃ Dieu cõmande.
Nostre Maistre.
Le passage q̃ iay amene de uenir au p̃stre
⁊ au iuge/ ⁊ quon doit tenir leur sentẽce/
tellement que lame qui ne la garde doit
morir de mort: assez est clair/ q̃ ainsi quen
la loy de Moyse on estoit tenu dobeyr au
prestre ⁊ iuge. Ainsi maintenãt soubz pei
ne de peche mortel on doit obeyr aux p̃¬
latz de leglise. Et suffisamment il a este
monstre.
Le Predicant.
Il a este monstre clairement que au lieu
du sacrificateur q̃ uous appellez p̃stre/ a
succede Iesꝰ/ qͥ est le souuerain ⁊ eternel
sacrificateur et iuge/ et de uostre raison
mesme uostre intẽtion est reprouuee. Car
si les sacrificateurs ⁊ iuges Leuitiq̃s ne
pouuoiẽt rien dire ne proposer que ce que
nr̃e Seigñr auoit cõmande par Moyse/
comme il appert. Deutero.4. ⁊ .12. ou est
dict qͥl fault garder les parolles que nr̃e
Seigñr cõmande sans y adiouster ou di
minuer/ sans tyrer a la dextre/ ou a la se¬
nestre/ ⁊ faire seulemẽt ce quest cõmande
sans y adiouster ou diminuer: Par plus
forte raison/ fault garder ce que Iesus a
cõmande/ qui est plus grand ⁊ plus par¬
faict que Moyse/ sans y adiouster ne di¬
minuer.
Nostre Maistre.
Sil estoit ainsi qͥl ne fust loysible de rien
changer ne muer: mais seulemẽt tenir ce
que Iesus a dict/ a quel ꝓpos eut dit nr̃e
Seigͬ: Iay a uous dire encore plusieurs
choses/ que uous ne pouez porter main¬
tenant: mais quãd le Sainct esperit sera
uenu il uous menera a toute uerite. Ie¬
han.16. ⁊ uous enseignera toutes choses.
Iehan.14? Pourquoy nostre Seigñr a
il reserue aucunes choses a ses disciples/
qui nõt point este cõmandees de Iesus.
Mais les Apostres ap̃s les ont cõman¬
dees ⁊ leurs successeͬs/ ausq̃lz Leglise est
cõmise ⁊ les clefz du royaume des cieulx
dõnees/ pour regir ⁊ gouuerner Leglise.
Tellement q̃ ceulx qui ne leur obeyssent
⁊ les mesprisent/ ilz pechent grandement
autant que silz mesprisoient Iesus/ ainsi
quil a dit Matth.10.
Le Predicant.
Les passages que uous alleguez/ quil y
a plusieurs choses q̃ les Apostres ne peu¬
uent porter/ ⁊ que le Saĩct esperit les en¬
seignera/ ne monstrent point que Iesus
aye reserue aucune chose quil deuoit com
mettre aux Apostres pour faire des au¬
tres ordonnances ⁊ dinstituer autremẽt
que Iesus na faict. Car tout leur a este
monstre/ combien quilz ne lentendissent
point/ cõme quil failloit que Iesus mou
rust/ ⁊ quil resuscitast/ ⁊ que les gens les
idolatres fussent participans du royau¬
me ⁊ de la uie/ ce que nostre Seigñr leur
auoit monstre. Et cõe il dit: Ie ne uous
appelleray plus serfz: car le serf ne scait
point que faict son seigneur. Ie uous ay
dict amys: car tout ce que iay ouy de mon
pere/ ie le uous ay manifeste. Iehan.15.
Puys q̃ Iesus a manifeste toutes choses
a ses disciples qͥl a ouyes du pere: quelles
choses a il reserue? Mais biẽ est uray qͥlz
ne les entendoient/ pourtant a faillu que
le Sainct esperit leur aye reduict en me¬
moire/ ce q̃ Iesus leur auoit dit. Ieh.14.
Et cela Iesus leur cõmande dẽseigner:
⁊ non point de faire nouuelles ordonnã¬
ces/ leur commandant daller ⁊ enseigner
toutes gẽs tout ce quil leur auoit cõman
de. Matth.28. ⁊ ont este enuoyez les Apo
stres/ non point pour estre prelatz et sei¬
gneurs: mais seruiteurs des Chrestiens/
cõme dit Lapostre .2.Corin.4. Nous ne
preschons point nous mesmes/ mais Ie
sus Christ/ ⁊ nous uoz seruiteurs en nr̃e
Seigneur. Il nappartient au seruiteur
de cõmander: mais de seruir ce quilz font
quand purement portent la parolle de
Dieu. Et alors/ qui les mesprise/ il mes¬
prise nostre Seigñr: ⁊ qui les oyt/ il oyt
nostre Seigneur/ duquel ilz portẽt la pa
rolle/ quand de eulx ilz ne parlent/ mais
par lesperit de Dieu. Matt.10. Parquoy
Sainct Pierre commande que celuy qui
parle/ quil parle les parolles de Dieu.
1.Pierre.4. Ce quõ faict les sainctz Apo¬
stres et Euangelistes/ preschans et escri¬
uans ce q̃ Iesus a faict ⁊ cõmande: affin
q̃ nous creussiõs que Iesus est le Christ/
⁊ en croyant eussions la uie eternelle. Ie
han.20. Ce qͥ nous doit suffir. Car assez
auõs dauoir ung paradis/ une uie eter¬
nelle. Et ceulx qͥ nont assez de cecy: mais
ueulent inuenter de leur teste/ faire des
nouuelles ordonnances que Iesus ne cõ
manda iamais/ ⁊ introduyre reigles de
perfection cõme ilz disent/ enflez uaine¬
ment de leurs sens/ uoulans aller ⁊ che¬
miner en religions qͥlz appellent des an¬
ges/ en differẽces de iours/ dhabillemẽs/
de uiandes ⁊ lieux/ ne tenans le chef qui
est Christ/ comme il est dit aux Coloss.2.
tachãs dauoir une autre uie ⁊ salut/ per¬
dront la uraye/ ⁊ uiendront a perdition.
Et trop mieulx leur uauldroit suyvre
les Apostres ⁊ leur saincte doctrine sim¬
plement cõme nostre Seigñr a ordonne/
sans auoir tãt de diuersitez dordres sans
ordre. Car tous deuõs tenir une seule ri¬
gle/ que Iesus nous a dõnee/ sans auoir
tant de dignitez Preminences/ Deues¬
ques/ Prelatz/ Archeuesques/ Primatz/
Cardinaulx/ Papes/ ⁊ tant dautres in¬
uentions ⁊ superioritez. Desq̃lles lescri¬
pture nen faict aucune mẽtion/ ainsi que
tout ua de present en grosse ruyne des
ames ⁊ cõfusion de Leglise/ destructiõ de
la Chrestiente/ ⁊ annullemẽt de la doctri
ne de Iesus.
Nostre Maistre.
Cõment? uous uoulez abbatre toute Le
glise ⁊ toute son autorite/ tant du Pape
que des concilz/ qui ont cõmence du tẽps
des Apostres/ cõme quand S. Matthias
fut esleu/ ⁊ quand S. Estienne ⁊ ses com
paignõs furẽt aussi esleuz/ ⁊ aussi a cau¬
se des uiandes. Act.1.6.15. Et despuys
le cõcil de Nycene/ Dantioche/ de Constã
tinoble/ la ou tãt de Prelatz/ Euesques/
⁊ Prestres estoient assemblez contre les
heretiques qui estoient alors/ les condẽ¬
nãs ⁊ par raisons inuincibles de la sain¬
cte parolle de Dieu les uainquans: ⁊ si
ne fut quen toute diligence ilz ont resiste/
les heretiques eussent tout destruict.
Et pourtãt il est necessaire quen Leglise
soiẽt les dignitez/ offices/ ⁊ superioritez/
qui sont des Papes/ Cardinaulx/ Eues
ques/ Archeuesq̃s/ Prestres/ ⁊ Diacres.
Et que yceulx ayent puyssance de condẽ
ner ou approuuer ⁊ absouldre: autremẽt
seroit une grosse confusion sans aucun
ordre. Pourtant Leglise conduicte par le
Saĩct esperit a faict les ordõnances ⁊ cõ
stitue dignitez ⁊ preminẽces de ꝑsonnes/
ainsi quil est de present: et qui les uoul¬
droit abollir/ uiendroit contre le Sainct
esperit. Il nest point de nouueau q̃ Le¬
glise a des affaires/ principalement en ce
tẽps ou les prelatz ne font leur office ne
preschent ⁊ nenseignent le peuple/ mais
elle sera en la fin uictorieuse. Car nostre
Seigneur a ꝓmis destre auec elle iusq̃s a
la fin du monde. Matth.28. ⁊ a constitue
les gouuerneurs de Leglise princes/ cõe
il est dict au Psal.44. et ne fault ainsi
abbatre la dignite de Leglise.
Le Predicant.
Pleut a Dieu q̃ uous ⁊ tous autres qui
auez le nom de docteurs/ ⁊ estes appellez
de Leglise/ eussiez tant daffectiõ au bien
⁊ proffit de Leglise quelle fust edifiee et
remise a son premier estat: ⁊ quon ne fist
les choses de sa teste ⁊ par affectiõ/ cõme
bien scauons q̃ uous faictes en uoz uni¬
uersitez ⁊ assemblees sans auoir esgard
a Dieu ne a droict/ sans appeller ⁊ ouyr
ceulx qͥ doyuẽt estre appellez/ cest le peu¬
ple: mais fault soit droict ou non/ que ce
que uous auez conclud/ soit tenu a peine
du feu/ ⁊ sil y a personne qui uueille ame
ner bõne raisõ ⁊ escripture/ a tout le bour
reau uoꝰ payez ses argumẽs. Les Apo
stres nõt faict ainsi/ cõe bien appert en ce
quauez allegue. Ilz ont ꝓpose la saincte
escripture/ ⁊ prins conseil a toute lassem
blee des fideles/ lesq̃lz ont esleu en priant
nostre Seigñr/ ceulx qui deuoient seruir
a Leglise en preschant ou seruant aux
paoures/ laduis dung chascun estoit ouy
⁊ la parolle de Dieu mise en auant. De
tout cecy quest ce quil en y a maintenant
en toute Leglise Romaine? Rien. Uous
estes tout/ uous faictes tout/ uous estes
iuges ⁊ parties/ uous taillez ⁊ cousez cõ¬
chassez/ battus/ ẽprisonnez/ lapidez/ tuez
et meurtris/ portans tout patiemment/
prians pour leurs ennemys/ non point
fulminans les grosses excõmunicatiõs/
condẽnans ⁊ emprisonnans. Et suys es¬
bahy cõment on ose dire que Leglise du
Pape soit cõduicte par le Sainct esperit
cõe la premiere/ ⁊ que Iesus y soit. Pour
uray lesperit seroit bien contraire a soy/
⁊ Iesus seroit bien chãge. Mais lesperit
de Dieu cõduict ceulx qui de p̃sent sont
persecutez/ chassez/ emprisonnez/ bruslez
pour Leuãgile/ cõme ont este ceulx de la
p̃miere Eglise. Et Iesus est auec eulx:
autremẽt cõment pourroiẽt ilz subsister/
ueu quon tormẽte de present plus cruel¬
lemẽt ceulx qui ueulent tenir Leuãgile/
que iamais on ne tormenta les Apostres
en la premiere Eglise: mais Iesus ainsi
la predict que lafflictiõ seroit plus grãde
q̃ point na este ⁊ ne sera. Matthieu.24.
Mais il fault par foy ⁊ patiẽce uaincre/
attendant que nostre Seigneur abbate
liniure par lesperit de sa bouche. 2.Thes¬
salo.2. ce quil a comence/ ⁊ parfaira fai¬
sant uengeance du sang iuste qui a este
espandu pour Iesus ⁊ son Euangile.
Nostre Maistre.
Il y a grosse difference entre Leuesq̃ et le
Prestre. Car en ung Diocese na qung
Euesque: mais y peult auoir plusieurs
Prestres/ lesq̃lz sont subiectz aux Eues¬
ques. Et qͥl soit ainsi/ il est clair q̃ nostre
Seigneur a esleu douze Apostres. Mat
thieu.10. Et yceulx ont este Euesques/
ainsi quil appert de Iudas/ duquel il est
escript: Son Euesche ung autre le prẽne
Actes.1. Puys quil auoit ung Euesche/
il fault quil aye este Euesque. Et oultre
les Apostres/ nr̃e Seigñr a esleu septãte
deux disciples/ lesquelz nestoient point
Apostres ne Euesques/ mais disciples et
Prestres. Et ceste difference bien appert
1.Timoch.3. ou est dit: Il fault que Le¬
uesque soit irreprehensible/ mary dune
femme. Et pourtant puys quil y a diffe
rẽce entre les Apostres ⁊ les septãte deux
disciples: il fault quil y aye difference en¬
tre Leuesque ⁊ le Prestre/ et qͥl y aye de¬
grez ⁊ dignitez differentes/ ainsi quil est
escript. Ephesiens.4. que nostre Seigñr
a donne en Leglise les ungs Apostres/
les autres Prophetes/ les autres Euan
gelistes/ les autres pasteurs/ ⁊ docteurs.
Et nest pas ainsi que plusieurs estiment
ne tenãs compte des uniuersitez ne des
docteurs cõe aussi de lautorite des Eues
ques ⁊ des pasteurs. Car il fault quẽ Le
glise en aye/ ⁊ ainsi q̃ le Prestre est plus
grãd ⁊ superieur aux Diacres/ ainsi Le
uesque est plus grand et superieur aux
Prestres. Et en ung Diocese ⁊ uille na
qung Euesque: mais plusieͬs Prestres.
Sẽblablement plusieurs Euesques sont
soubz ung Archeuesque/ ⁊ les Archeues¬
ques soubz le Primat/ ⁊ ainsi par degrez
lung sur lautre iusques au Pape/ qui est
sus tous cõe chef/ constitue sus tous cõ¬
me successeur de Iesus/ ⁊ Dieu en terre.
Le Predicant.
Uoꝰ dõnerez beaucop de testes ⁊ de chefz
en Leglise ⁊ ferez beaucop de dieux. Lon
uous a assez clairement monstre cõment
Leglise na qung chef Iesus/ lequel na
point de successeur. Car il est tousiours
uiuant/ ⁊ nest pas cõme les autres/ qui
par la mort sont empeschez de perseuerer
⁊ de faire leur office: mais Iesus uiuant
eternellemẽt gouuerne son eglise. Ie dy
la siẽne/ nõ point celle du Pape de ceulx
qui ne suyuent Leuangile. Et quant
est de la differẽce du Prestre ⁊ de Leuesq̃:
Il est clair par lescripture que cest une
mesme chose/ cõe Lapostre monstre escri¬
uant a Tite au premier chapitre: Ie tay
laisse en Candie pour corriger ce qͥ fault/
et que tu ordonne par chascune cite des
Prestres/ cõe ie tauoye ordõne/ si aucun
est sans blasme/ mary dune femme/ ayãt
ses enfans fideles non subiectz a super¬
fluite/ ⁊ qͥlz ne soient point intractables.
Car il fault que Leuesque soit sans blas¬
me/ comme despensier de Dieu. Auoir
monstre quil fault que le Prestre deuoit
estre sans blasme/ ⁊ ayant une femme/ il
dit: Car il fault que Leuesque soit sans
blasme. Si Leuesque ⁊ le Prestre estoiẽt
deux/ poͬ quoy diroit il: Car il fault que
Leuesque soit sans blasme/ si nestoit une
mesme chose? Et ce que Lapostre dit en
ceste epistre du Prestre/ il la dit. 1.Timo
thee.3. de Leuesque. Et aussi appert aux
Actes.20. ou il est dit/ que sainct Paul a
appelle de Ephese les Prestres de Legli
se. Et parlant a eulx leur dit: Donnez
uous garde a uous ⁊ a tout le tropeau/
auquel le S. esperit uous a mis Eues¬
ques. Ceulx qͥl a dit Prestres/ il appelle
apres Euesques/ declairant bien que cest
une mesme chose. Et cõe parauãt auõs
monstre/ que Sainct Pierre ne sappelle
Pape ne Archeuesque/ mais Prestre cõ¬
me les autres. 1.Pierre.5. Car ce q̃ uous
dictes que Leuesque est constitue en une
cite ⁊ Diocese/ ⁊ ny en a q̃ ung: assez est
clair de ceulx de Ephese qui estoient plu
sieurs ⁊ en la cite de Philippes ou sem¬
blablemẽt estoient plusieurs/ cõme mon¬
stre Lepistre escripte a yceulx aux saĩctz
en Iesus Christ qui sont en Philippes
auec les Euesques ⁊ les Diacres. Phi¬
lippiẽs.1. Et cõbien que nostre Seigñr
aye ordõne douze Apostres/ ⁊ que iceulx
ayẽt este Euesques/ ⁊ entre les Apostres
il aye ordonne les septante ⁊ non point
septante deux/ il ne sensuyt point: cõbien
que les Apostres ayent este Euesques/ q̃
les septante ne layent este. Car Euesque
⁊ Prestre ne sont point noms de dignite
⁊ de seigneurie: mais doffice ⁊ de seruitu¬
de poͬ seruir a Leglise. Et lung est prins
de leage/ signifiãt ancien/ autãt que Pre
stre. Lautre dauoir lesgard ⁊ de ueiller.
Car Euesq̃ signifie ung qͥ a lintendence
le regard sus le peuple. Car il fault que
celuy qui porte la parolle de Dieu/ soit
ancien de meurs et de scauoir pour estre
la forme au peuple/ cõme dit S. Pierre/
ne dominant point es heritages/ cest au
peuple qui est lheritaige de Dieu: mais
soyez (dit il) la forme au tropeau. 1.Pier
re.5. cõme aussi S. Paul le monstre quil
soit irreprehensible/ mary dune femme/
sobre/ ueillãt/ modeste/ receuãt en hospi¬
talite/ ꝓpre a enseigner/ nõ point adõne
a uin/ non batteur/ nestãt adonne a ui¬
lain gaing: mais iuste/ loing de noyse et
dauarice/ qui gouuerne bien sa maison/
ayant ses enfans subiectz en toute hon¬
nestete. 1.Timoth.3. ⁊ a Tite.1. Et aussi
fault quil soit ancien en scauoir pour en¬
seigner/ exhorter/ ⁊ pour cõuaincre les cõ
tredisans/ ausquelz fault boucher et fer¬
mer la bouche: a Tite.1. Non point par
le feu/ leaue/ la corde et le bourreau/ par
prisons ⁊ rauissemẽs des biẽs: mais par
saine doctrine. Et en cecy doit ueiller le
Prestre/ Leuesque/ cõme bon ministre de
Dieu iour ⁊ nuyct/ regardant que le peu
ple soit parfaict a Dieu/ linstruysãt/ cor
rigeant/ admõnestant/ reprenant par la
saincte escripture/ qui est ꝓpre a ce. 2.Ti
mothee.3. Et ce que uous amenez que
les Apostres ont este Euesques/ et q̃ les
Euesques sont au lieu des Apostres/ et
pleut a Dieu quilz ne fussent au lieu de
Iudas. Et que les disciples estoiẽt Pre¬
stres/ ⁊ les Prestres sont au lieu des dis¬
ciples/ ⁊ non des Apostres: Uous scauez
cõment Timothee nestoit point Apostre
mais disciple. Actes.16. ⁊ ainsi estoit par
uous simple Prestre ⁊ nõ Euesque. Et
cõment seroit ce qung simple Prestre con
stitue ⁊ ordonne les Euesques/ cõme Ti
mothee en a la charge/ et Tite aussi qui
nestoiẽt point Apostres/ mais disciples?
La premiere Eglise de Dieu na point
sceu telle distinction ne superiorite: mais
est cõtrouuee de ceulx qui ne demandent
que dominer ⁊ non de seruir/ au contraire
de Iesus qui est uenu pour seruir ⁊ non
point poͬ estre seruy. Et puys quauez
amene ce bon Euesque Iudas qui a uẽ¬
du le sauueur du monde/ ⁊ dictes qͥl a eu
ung Euesche/ ⁊ estoit constitue sus ung
Diocese/ leq̃l est ce? ou est cest Euesche?
cõbien uault il in portatis? Certes point
de lieu na eu: mais il deuoit prescher cõe
les autres par tout/ sans estre attache a
ung Diocese. Mais bien luy cõuiẽt auec
les Euesques qui au lieu de porter la pa
rolle de Dieu/ portẽt la bourse desrobãs
ce que doit uenir aux paoures/ ⁊ uendẽt
Iesus en ses membres. Car ilz lyurẽt les
paoures ames au diable par toute idola
trie ⁊ superstitiõ/ mais qͥlz ayent argent.
Et si aucun parle cõtre eulx en le bãnis¬
sant/ cest lauoir declaire estre heretique/
le lyurent au bourreau pour estre mis a
mort. Cecy est bien loing des Apostres/
des Euãgelistes/ Prophetes/ Pasteurs
⁊ Docteurs: nõ point par letres ⁊ seaux
apres les grans bancquetz doctoreaux ⁊
les brigues ⁊ presens: mais par le sainct
esperit en iusnes/ oraisõs/ ⁊ sainctes prie
res/ ainsi qua este enuoye Sainct Paul.
Act.13. Et si Leglise estoit ainsi cõduicte/
le paoure peuple ne seroit ainsi mange et
deuore si loing de uerite ⁊ de la purte euã
gelique/ lon prieroit pour les ignorans/
⁊ les Prestres ⁊ Prĩces des Iuifz Anne
⁊ Cayphe ne cryeroient point/ oste/ oste/
crucifie/ crucifie/ faisãs que le sang inno¬
cent soit respandu/ ainsi que les droictz
successeurs Danne et Cayphe suyuans
bien leurs deuãtiers font par tout: ainsi
quõ a faict a Iesus ⁊ ses Apostres/ font
ilz a ceulx qui les ueulent suyure.
Nostre Maistre.
Uous estes fort cõtre les Euesq̃s. Allez
dire ce que uoꝰ dictes a Paris ou es au¬
tres uilles de france. Il est tout clair qͥl
y a differẽce entre Leuesque ⁊ le Prestre.
Et que ce nest point une mesme chose/ cõ
me aussi nest point une mesme chose des-
dictz Apostres ⁊ des disciples. Or estoiẽt
les Apostres Euesques cõe ie lay prouue
de Iudas. Et ce que uous alleguez de
S. Paul/ ne conclud fors que Leuesq̃ est
Prestre/ ce qui est uray. Car du degre de
Prestrise on uiẽt a la dignite episcopale.
Cela aussi que uous auez amene des
Actes/ que S. Paul a faict appeller les
Prestres Dephese/ et puys les appelle
Euesques/ est dit pourtant que S. Paul
fit la ung concil/ cõe alors ilz en auoient
la coustume: ⁊ en ce cõcil y auoit des Pre
stres ⁊ des Euesques/ non point que ces
Euesques fussent tous Euesques dung
lieu/ mais de plusieurs. Ainsi est uray
semblable que les Euesques de lentour
de Philippes estoiẽt poͬ ung cõcil assẽ¬
blez a Philippes/ ⁊ Lapostre leͬ rescript/
nõ point quen Philippes y eut plusieurs
Euesques. Et fault quen Leglise y aye
les distinctions de degrez/ ⁊ de dignitez/
ainsi cõme parauant ay mõstre/ tant de
docteurs q̃ de pasteurs ⁊ superiorite pour
entretenir lestat de Leglise/ a laquelle ap
partient de faire ordonnances/ ainsi quil
est expedient/ ⁊ faire decisiõs cõme le cas
le requiert. Et ne fault confondre les di¬
gnitez: mais que tout soit garde ainsi qͥl
appartiẽt. Car les choses ont este bien or¬
donnees/ ⁊ ne fault que a lappetit dung
chascun/ quelles soient chãgees. Il y a eu
tant de bons Euesques ⁊ tant de gẽs de
bien iusques a present. Et ne fault pẽser
que Dieu aye ainsi delaisse son Eglise:
cõbien que les ministres ⁊ prelatz dicelle
faillent en beaucop/ ne faisans leur offi¬
ce. Mais si fault il que Leglise demeu¬
re ⁊ les dignitez dicelle/ et son autorite et
puyssance.
Le Predicant.
Ie suys tellement contre les Euesques/
que ie uouldroye auoir mis ma uie/ qͥlz
fussent cõe les Apostres/ ausquelz uous
les cõparez. Et celuy qui ma cõduict ius¬
ques icy/ quãd sera son bon plaisir/ il me
cõduyra iusques a Paris ⁊ autres lieux
de France/ ainsi quil est tout puyssant/
seul gouuerneur du ciel ⁊ de la terre/ qui
a tout faict. Et pleut a ce bon Dieu/ quõ
me uoulsit faire cõme a uous/ me ꝑmet¬
tant respõdre ⁊ rendre raison de ma foy.
Ie ne demanderoye point estre remis a
mon iuge: mais seroye trop cõtent (cõme
uous a este p̃sente deuãt tout le monde)
maintenir ce que ie dy: ⁊ si ie ne le pouoye
mõstrer/ estre mis a mort/ sans demãder
quõ fist aucũ desplaisir a Euesq̃/ Prestre
ou Moyne/ cõbien que clairemẽt ilz errẽt
en la foy/ ⁊ meinẽt le peuple en tenebres
⁊ erreurs. Uous declairez dune belle sor
te S. Paul/ ou il parle de linstitution de
Leuesq̃. Sil estoit ainsi cõe uous dictes
quilz fussent diuers/ ce qui ne peult estre:
car assez le monstre la raison qui est a Ti
te.1. Pourquoy auoir parle de lestat de
Leuesq̃ na parle du Prestre/ nest il pas
aussi necessaire cõe des Diacres? Il par¬
le cõment ⁊ quelles doyuẽt estre les fem¬
mes des Euesq̃s ⁊ des Diacres/ nestoit
il point autant necessaire de parler des
Prestres? Ou trouuez uous que le cõcil
fut assẽble a Milet/ ou a Philippes? Et
si le cõcil fut assemble a Philippes ⁊ que
les Euesques y fussent uenuz/ ny auoit
il point de Prestres/ que S. Paul neust
faict mẽtion de yceulx/ cõe des Diacres?
Mais uous parlez a plaisir ⁊ sans escri¬
pture. Il est tout uray quil y a en Le¬
glise de Dieu/ quand elle est cõe estoit au
cõmencement diuerses graces ⁊ dons/ de
science/ sapiẽce/ de prophetie/ des lãgues/
⁊ declaratiõs dicelles/ cõme il est escript.
1.Corinth.12. Et tout cecy est pour seruir
au corps de Christ/ qui sont les fideles/ ⁊
ainsi Dieu a ordõne/ nõ point cõe uous
dictes degrez de dignite ⁊ superiorite/ cõe
il est de p̃sent: ou ung ignorãt est ꝯstitue
sus ung qui nest pas tant ignorãt cõme
luy: ⁊ ung de mauuaise uie sus ung qui
nest si mal uiuant cõme lautre/ ⁊ tout ne
sõt que dignitez ⁊ tiltres ambitieux. La
ou Apostre/ Pasteur/ Euesque/ ne sont q̃
noms de seruice. Et ainsi parauãt Legli
se qui du tout de present est destruicte et
desolee/ sans Apostres/ Euangelistes/
Prophetes/ Pasteurs/ Docteurs/ Lan¬
gues/ parauãt estoit entretenue ⁊ endo¬
ctrinee. Et y a eu de gẽs de bien/ les Apo
stres/ Prophetes/ bons Pasteurs ⁊ Do
cteurs: de quoy a present Euesq̃s ⁊ Pre¬
stres ne tiennent rien. Et uous ne cõtre¬
uenez uous point a tous ceulx qui ont
escript? S. Ierosme na il point escript q̃
Leuesq̃ ⁊ Prestre sont une mesme chose?
En lepistre a Tite dit: Idem est ergo
presbyter qui episcopus. Le prestre donc
est ung mesme que Leuesq̃. Et ne fault
que ceulx qui se disẽt de Leglise/ se ueul¬
lent couurir de la sainctete ⁊ doctrine des
sainctz personnages/ desquelz ne tiennẽt
rien/ non plus que Abrahã ⁊ les Prophe
tes qui ont este deuant les Iuifz ne leur
seruẽt rien: mais sont a leur condẽnatiõ.
Ainsi tant de gẽs de bien/ sainctz person¬
nages/ ne seruent a ceulx qui se disent de
Leglise: lesquelz tous uiuent ⁊ enseignẽt
autrement que les Apostres ⁊ bons serui
teurs de Dieu nõt enseigne ne tenu. Et
suys esbahy cõmẽt on ose nõmer les Apo
stres ⁊ autres bons seruiteurs de Dieu/
ueu quon faict ⁊ dit tout le contraire.
Uous auez dit/ que Leuesque doit estre
mary dune femme: ⁊ est uray/ cõe le saĩct
Apostre le monstre. Maintenãt si aucun
Euesque estoit marie/ tout seroit ꝑdu/ ce
seroit la fin du mõde: mais sil a putains
⁊ macquereaux la maison pleine/ qui luy
iouent finesse lon nen faict que rire. Si le
commandement de Dieu est uiole/ cest
peu de faict. Si lon passe le commande¬
ment des Euesq̃s ou du Pape en uian¬
des ou iours/ tous cryent au feu. Par¬
quoy tous uoyent clairemẽt Dieu estre
mesprise ⁊ ses ordonnances: ⁊ ce que les
hommes ont commande estans hors de
la foy comme Lapostre monstre. 1.Ti¬
mothee.4. estre garde estroictement: et
Dieu est soubz lhomme/ ⁊ est moins hon
nore ⁊ crainct que lhomme. Mais la con
demnation tombera sur ceulx qui ainsi
se lieuẽt cõtre Dieu sattribuãs la puys¬
sance quilz nont point. Car mauldict est
celuy qui adiouste ou diminue aux com¬
mandemens de Dieu/ en sa parolle ⁊ or¬
donnance. Car ainsi que parauant assez
a este clairement monstre apres Iesus/ il
est moins permis ⁊ licite de bailler nou¬
uelles ordonnances que apres Moyse ce
que nostre Seigneur a tant defendu: cõ¬
ment Dieu assiste a Leglise du Pape la
laissant en si grosse p̃unaysie et iniquite
est bien aueugle qui ne le uoit.
¶ Nostre Maistre auoir leu le
passage de sainct Ierosme de
Leuesque ⁊ du Prestre dit:
Lestat de Leuesque est autre que du Pre
stre ⁊ sõt dignitez differẽtes. Et ne fault
que ceulx qui sont autrement que nostre
Seigneur a cõmande qui par aucune bõ
ne raison changẽt ⁊ muẽt les ordõnãces
baillees par Iesus Christ/ qͥlz soiẽt maul
dictz cõme uous dictes. Car autremẽt il
fauldroit q̃ telle malediction ⁊ celle quest
contenue en Lapocalipse au dernier/ de
ceulx qui adioustent ou diminuẽt de ce qͥ
est escript au liure/ uint sur les Apostres:
ueu quilz ont chãge la forme de baptizer
laquelle nostre Seigͬ auoit baillee/ leur
disant: Allez donc enseignez toutes gẽs/
les baptizans au nom du pere ⁊ du filz ⁊
du sainct esperit. Matth.28. Ce qͥlz nont
point obserue: mais ont baptize seulemẽt
au nom de Iesus Christ. Act.2.8. Et sil
a este loysible aux Apostres de chãger la
forme du baptesme. Il est bien loysible
aux p̃latz de leglise de faire ordonnãces
⁊ cõstitutions aussi bien q̃ aux Apostres
de changer la forme si euidẽtement/ com
mãdee de Iesus/ sans encourir la male¬
diction de Dieu. Ou il fault q̃ uous con
fessez q̃ les Apostres ont este mauldictz:
qui seroit errer grandement.
Le Predicant.
Si pour affermer quelque chose ⁊ prou¬
uer ne fault dire autre q̃ il est ainsi/ uous
prouuerez que Leuesque ⁊ le Prestre sõt
deux sans escripture ⁊ sans rien. Uous
auez ouy les passages de lescripture/ et
auec ce S. Ierosme que uous tenez ung
des quatre Docteurs approuuez. Mais
tout ce ne uous faict rien. Uous amenez
lestat de Leuesque/ duq̃l nest faicte men¬
tion aucune en lescripture. Touchant
ce que uous dictes des Apostres/ qͥlz ont
chãge la forme que nostre Seigñr auoit
baillee: uoꝰ leur faictes tort. Car ilz lont
bien gardee. Et pleut a Dieu que ainsi
quilz lont tenue/ ⁊ tout ce que nr̃e Seigͬ
a cõmande/ que de p̃sent fut garde. Car
ilz nont point crache sur ceulx qͥlz bapti¬
zoient/ ne faictz les adiuremens q̃ le dia¬
ble sortit du corps des enfans/ cõme lon
faict maintenãt cõtre Dieu ⁊ sa parolle/
les petis enfans innocens (desq̃lz nostre
Seigñr a dict/ laissez uenir les enfans a
moy ⁊ ne les defendez de uenir/ car a telz
est le royaume des cieulx) nont point le
diable au corps: mais sont sainctz. 1.Co¬
rinthi.7. Et les sainctz Apostres ny ont
mis ne sel ne huyle/ mais deaue pure et
nette ont baptize/ ⁊ en baptizant au nom
de Iesus Christ/ ilz ont baptize au nom
du pere: pourtãt que celuy qui nye le filz/
il na point le pere. 1.Iehan.2. Sembla¬
blemẽt qui cõfesse le filz/ il a le pere/ puis
que le pere est au filz/ ⁊ qui uoit le filz/ il
uoit le pere. Iehã.13. Ainsi qͥ dit le filz ⁊
faict au nom du filz/ il dit ⁊ faict au nom
du pere. Sẽblablemẽt personne ne peult
dire Iesus Christ fors que par le Sainct
esperit. 1.Corin.12. Parquoy baptizans
au nom de Iesus/ ilz ont baptize au nom
du pere et du filz et du sainct esperit. Et
ne fault parler des choses de Dieu des
sacremens/ ainsi q̃ les uniuersitez en par¬
lent en leurs quatriesmes des sentences/
q̃ par la uertu de certaines parolles pro¬
ferees sur la matiere reqͥse auec intẽtion/
les pechez sont pardonnez/ le Sainct espe
rit est dõne: tellement q̃ celuy qui chãge¬
roit ces parolles/ ou laisseroit aucunes
dicelles qui sont de lessence (cõe ilz disẽt)
le sacremẽt ne seroit dõne/ ne la uertu di¬
celuy. Laq̃lle sentẽce nest point chrestiẽne
ne des seruiteurs de Dieu: mais payẽne
⁊ dẽchanteurs ⁊ magiciens qui attribuẽt
leurs follies a leurs signes et parolles/
tellement que si aucune parolle ou signe
y fault/ tout ne uault rien. Il nest pas
ainsi des choses de Leglise de Iesus. La¬
quelle ne compte point les parolles ⁊ les
motz: mais sarreste a la sentẽce ⁊ au sens
ce que bien appert aux Apostres ⁊ Euan
gelistes/ qui alleguent les Prophetes et
Moyse en autres parolles ⁊ forme quilz
nõt parle/ ne gardãs point les parolles
⁊ motz/ mais le sens: ⁊ mesmes en recitãt
les parolles que Iesus a dictes ung les
recite dune sorte ⁊ lautre de lautre. Saĩct
Matthieu dit: que Iesus a dit: Beuuez
de cecy tous. Car cest mon sang. Matth.
26. et Luc.22. dit: Ce calice est le nou¬
ueau testament en mon sang. Et les Pre
stres en leurs cõsecrations qͥlz disent tãt
bas/ ne disent ainsi que aucun aye escript.
mais ont parolles adioustees qui ne sõt
en aucun des Euãgelistes ne en la saĩcte
escripture. Et neãtmoins selon leur do¬
ctrine/ si lon ne garde la forme que Iesus
a baillee/ le sacremẽt ne uault rien. Or
ne scauroient ilz monstrer les propres et
formelz motz que Iesus a dit. Parquoy
tout leur cas est incertain selon leur do¬
ctrine: laquelle est toute cõtraire a la do¬
ctrine ⁊ obseruation des Apostres: mais
est uraye enchanterie astreincte a lieu/ a
temps/ a habitz/ a signes/ a tornemens ⁊
mines/ cõme les enchanteurs.
Nostre Maistre.
Uous uoulez dõc dire que les Apostres
ont garde la forme de baptizer que Iesꝰ
a baillee. Ie uous demãde si maintenãt
seroit loysible de baptizer ainsi/ ⁊ si ceulx
seroient baptizez qͥ seroient ainsi baptizez
au nom de Iesus Christ. Respondez tost
a ce point ⁊ categoriquement.
Le Predicant.
Quand il ny auroit point de scandale/ il
seroit loysible de baptizer ainsi. Et quãt
est de ceulx qui sont baptizez par le mi¬
nistre/ le uray baptesme ne gist point en
leaue ⁊ parolles: Car tel baptesme est dõ
ne aux bons ⁊ aux meschans estant ui¬
sible ⁊ exterieur: mais le uray baptesme
gist en la foy que Dieu dõne/ en lesperit
de Iesus qui est donne de Dieu. Et tel
baptesme nest dõne q̃ aux esleuz ⁊ urays
enfans de Dieu: duquel Iesus baptize ⁊
non lhomme cõme sainct Iehan baptiste
monstre. Matthieu.4.
Nostre Maistre parlant au
Secretaire dit:
Escriuez celle propositiõ/ escriuez la: car
elle est faulse. Et dit a Messieurs de
Berne: Messieurs quõ enuoye ceste pro¬
position a Paris a Louain/ ⁊ par toutes
les Uniuersitez/ il ny a Uniuersite qͥ ne
la condemne comme faulse et erronee.
De changer la forme de baptizer que no
stre Seigneur a donnee/ cest trop errer.
Uous uoulez changer la forme que Ie¬
sus a donnee.
Le Predicant.
Ne uoꝰ eschauffez ainsi: monstrez par la
saincte escripture quõ faille. Car de dire
cela est faulx ⁊ erronee/ ⁊ iuger ainsi ma
gistralemẽt cõe uous auez de coustume.
Il ny a si grosse beste qui ne puysse dire
ceste ꝓposition est faulse/ erronee/ impie/
scãdaleuse/ faisant mal aux aureilles/ ⁊
telz motz desquelz uous usez. Monstrez
quen faisant cõme les Apostres la ou il
ny a point de scandale/ quon face mal.
Et quãt est des Uniuersitez/ Messieurs
de Berne sarrestẽt a la parolle de Dieu:
⁊ croyẽt plus a icelle qua toutes les Uni
uersitez/ uoire qua ung ange si descẽdoit
du ciel/ quãd proposeroit autre que la pa
rolle de Dieu.
Nostre Maistre.
Uous faictes bel honneur a Messieurs
de Berne/ quilz croyẽt plus a uous qua
toutes les Uniuersitez: uous uous ma¬
gnifiez fort. Mais puys que uous nauez
donne la raison/ pourquoy les Apostres
ont baptize autremẽt que Iesus na com
mãde: Ie la diray/ si plaict louyr. Au cõ¬
mencemẽt quon p̃schoit Leuãgile/ apres
q̃ nostre Seigñr mõta es cieulx/ le nom
de Iesus estoit fort odieux ⁊ peu estime
du mõde. Et pourtãt les Apostres eurẽt
reuelatiõ de chãger la forme de baptizer:
affin q̃ le nom de Iesus fust receu en hon
neur/ en ce quon baptizoit en son nom.
Mais maintenant que le nom de Iesus
est en honneur/ qui feroit autrement que
baptizer en la forme que Iesus a baillee/
il erreroit.
Le Predicant.
Ou auez uous lentendemẽt de dire que
iaye dict que Messieurs de Berne croyẽt
plus a moy qua toutes les Uniuersitez?
Iay dit que Messieurs croyent plus a la
parolle de Dieu qua toutes les Uniuer¬
sitez. Et quil soit ainsi/ ien prens a tes¬
moing toute lassistence/ et uous prie ne
rẽuersez point mes parolles. Quant est
du sõge ⁊ de uoz reuelatiõs cõtrouuees/
q̃ uous auez amenees. Uous ne le pour¬
riez mostrer ꝑ la saincte escripture: mais
il fault q̃ uous retournez a ur̃e coustume
qui est de rẽplir les aureilles de reueries.
Ie ne dy poĩt quõ peult baptizer cõe les
Apostres ont faict/ pourtant q̃ ie uueille
chãger rien/ ainsi q̃ uostre Pape ⁊ toute
uostre Eglise auez tout miserablement
chãge: mais ie le dy en maintenant q̃ les
Apostres ont bien faict: ⁊ faire cõme ilz
ont faict/ ne seroit point mal/ gardant
quil ny aye scandale. Car la charite re¬
quiert quõ regarde de proffiter ⁊ edifier.
Et autremẽt monstrez que les Apostres
ayent erre en cela/ ⁊ quilz ayẽt mal faict:
car ie les prise plus ⁊ leur doctrine q̃ tout
ce que uous pourriez dire: ⁊ les ensuyure
⁊ faire cõe ilz ont faict ne pourriez mon¬
strer/ que soit mal faict.
Pourtãt quil estoit tard ce iour/ plus
ne fut dispute: ⁊ fut arreste que le lende¬
main a cause du marche/ quon ne dispu¬
teroit point. Le Lundy secõd de Feurier
fut la purification.
Et le iour de S. Blaise troysiesme de
Feurier/ le Ieaulier de Leuesque de Ge¬
neue ayant entreprinse auec plusieurs de
faire une grosse effusiõ de sãg/ lesq̃lz luy
faillirent/ ayãt propos de frapper ⁊ tuer
des autres/ tua ung paoure chapellier
dune mandosse/ sans auoir aucunes pa¬
rolles a luy. Dont le taborin sonna/ et
par le moyen de Messieurs de Berne et
autres gens de bien/ effusion de sang fut
euitee. Le Ieaulier fut prins ⁊ auec luy
ung des seruiteurs de Leuesque/ qͥ auoit
les letres pour mettre ung gouuerneur
en Geneue. Et fut la uille en armes ius¬
ques a ce que la iustice fust faicte de lho¬
micide/ qui cõfessa auoir tue mauuaise¬
mẽt ⁊ meschãment le chapelier. Et en
ces iours/ furent faictz les Syndiques:
parquoy on ne fit rien iusques au Mar¬
dy dixiesme de Feurier/ ou Messieurs de
Berne pourtant qung autre Ambassa¬
deur estoit uenu au lieu dũg qͥ sen estoit
alle ne firent que uenir deuant le conseil
⁊ nostre Maistre aussi. Et fut remis
au lendemain Mercredy unziesme de Fe
urier la ou lon cõmenceoit de parler du
Baptesme/ en ce que le Predicant disoit
quil ne failloit reprẽdre le faict des Apo¬
stres/ ne ceulx qui feroient cõe eulx. Et
nostre Maistre disoit/ qͥl nestoit loysible
de faire autremẽt que leglise faict. Sur
quoy Messieͬs du cõseil dirent: Touchez
les autres articles/ cõme de mãger de la
chair. Et nr̃e Maistre dit: Messieͬs ie
scay bien q̃ iamais nr̃e Seigͬ na defendu
de mãger la chair. Ce que iay presche/ ie
ne le pourroye maintenir par la saincte
escripture. Ie lay prins des Decretz ⁊ de
S. Thomas docteur approuue de nostre
ordre. Ie uous prie y uouloir auoir de
laduis: car iamais ie nentendis de blas¬
mer personne. Le Predicant dist: cest
bien tenir sa ꝓmesse/ ⁊ ce que uous auez
tant de foys dit/ que tout ce q̃ uous auiez
dit ⁊ presche/ que uous le maintiendriez
deuãt tout le monde par la saincte escri¬
pture cõtre tous iusques au feu: mainte¬
nãt dictes que ne le pourriez prouuer par
la saincte escripture/ ainsi quil est uray.
Car la saincte escripture parle tout au cõ
traire. Trop mieulx uauldroit chemi¬
ner en la crainte de Dieu/ ⁊ ne proposer
que ce que clairemẽt est contenu en la pa¬
rolle de Dieu/ cõme dit S. Pierre: Qui
parle/ quil parle les parolles de Dieu.
1.Pierre.4. Et cõme nostre Seigñr a cõ
mande de p̃scher Leuãgile ⁊ dẽseigner ce
quil a commande. Marc.16. Matth.28.
et non point les Decretz ⁊ Thomas.
Nostre Maistre pria les reuerences de
Messieurs de prẽdre tout en la meilleure
part: car il nestoit point le premier.
Messieurs les Ambassadeͬs dirẽt: Puys
que nous auons suffisammẽt prouue ce
quauõs mis en auant (cõe il appert tant
par les tesmoings que par sa confession)
nous demãdons iustice nous estre admi
nistree. Et dirẽt a nostre Maistee: Uous
disiez auoir presche purement la parolle
de Dieu ⁊ le sainct Euãgile: mais uous
monstrez estre ung prescheur de songes/
de Decretz ⁊ de Thomas/ qͥ nauez gar¬
de le cõmandemẽt de nr̃e Seigñr Iesus.
La cause fut remise au lẽdemain Ieu
dy douziesme de Feurier/ ou cõparurent
Messieurs les Ambassadeurs cõtinuans
leurs propos cõme parauant. Et no¬
stre Maistre fut aduise sil uouloit dire
ne amener autre chose en son affaire/ leq̃l
pria quon luy fist iustice/ disant qͥl estoit
prest de faire tout aĩsi qͥl plairoit a Mes¬
sieͬs du cõseil en ordõner. Car ilz estoiẽt
gẽs de biẽ/ ⁊ du tout se remettoit a eulx/
priãt toutesfoys quil fust de leur plaisir
permettre que Dimẽche ꝓchain il peult
prescher/ qͥl feroit en sorte que Messieurs
de Berne ⁊ tous auroiẽt occasion de soy
contẽter. Messieurs demandoiẽt selon
leur cõmission iustice. Et fut la cause re¬
mise au lendemain Uendredy treziesme
de Feurier/ ou cõparurent Messieurs les
Ambassadeurs produysans les articles/
respõses/ cõfessions/ ⁊ les depositiõs des
tesmoings et tout ce qui a este dit ⁊ faict
seruãt a leur intẽtion/ demandãs iustice.
Nostre Maistre aussi soy soubmettant a
lordonnãce du conseil/ priant quil peult
p̃scher Dimẽche. Messieurs les Syn¬
diques petit ⁊ grand conseil auoir tout
ueu ⁊ ouy qͥ a este dit dũg coste ⁊ dautre/
attẽdue la soubmissiõ de nr̃e Maistre/ ⁊
q̃ le Uicaire/ Official/ ⁊ le cõseil Episco¬
pal ne sest uoulu messer dudict affaire.
Affin quõ ne dit point la uille estre sans
iustice: ont ordõne que Dimẽche ꝓchain
au son de la grosse cloche en leglise sainct
Pier◊e a lheure de Midy/ nostre Maistre
au lieu qͥl a p̃sche les articles sen desdise
ainsi quil a mal parle contre lhõneur de
Dieu ⁊ cõtre lexcellence de Messieurs de
Berne ⁊ tous autres gens/ en mettant
auant propos quil ne pouoit maintenir
par la saincte escripture/ ⁊ auec ce qͥl deut
absenter la uille de Geneue sãs iamais
soy trouuer en icelle soubz peine de la uie
reseruant a eulx la cõgnoissance des des¬
pens. De quoy Messieurs les Ambassa¬
deurs demãderẽt le double de tout ce qui
auoit este faict poͬ en informer Messieͬs
de Berne leurs superieurs. Le Di¬
menche qͥnziesme de Feurier nr̃e Maistre
uint a S. Pierre marchãt fort uistemẽt:
cõbiẽ qͥl fut pasle: ⁊ estre mõte en chayere/
il cõmẽcea de p̃scher. Lors fut faict ung
grand bruict/ quil accõplist la sentẽce dõ
nee: mais il nen uoulut riẽ faire. Et fut
de la mene en prison. Mais Dieu mercy
il na faulte de riẽ: car il est fort en la gra¬
ce des Dames cõe il a este tousiours/ les¬
quelles ne luy laissẽt auoir faulte de riẽ.
Et la femme du Ieaulier (qui aym◊ grã
dement Leglise) luy faict tout serui◊. Il
est gras ⁊ en bon point nourrissãt barbe/
attendant destre briefuement deliure/ ce
que plusieurs desirent. Nostre Seigñr
luy enuoye ⁊ a tous/ ce qui est necessaire a
ung chascũ/ ⁊ mette en tout bon ordre.
Faisant fin a ce quen toute dili¬
gence ay procure dauoir tout
ainsi que tout a este faict/
priãt nostre Seigñr
qͥl uous doint ce
que desirez.
De Geneue ce pre¬
mier Dauril.
1534.