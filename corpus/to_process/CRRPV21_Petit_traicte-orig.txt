¶ Petit traicte tres
utile/ et salutaire de la
saincte eucharistie
de nostre Sei¬
gneur Ie¬
suchrist.
Audiens sapiens/
sapientior
erit.
Prouerb.i.
Aux beneuoles lecteurs: Salut.
Cest chose certaine et quasi a tous congneue/ que
quand affection meine ⁊ cõduict le iugement de lhõ¬
me: iceluy est en grãd peril. Pour auquel mal/ incõ
tinent obuier/ tant de droict diuin que humain/ est
ordonne toutes affectiõs ⁊ passiõs en cause de iuge-
mẽt/ estre reiectees ⁊ les occasiõs dicelles. De la uiẽt
que les droictz facilemẽt admettẽt recusation de iu¬
ges/ quand il y a suspicion de faueur. Car ainsi que
les nuees empeschent la claire uision de la pure lu¬
miere du soleil: ainsi fõt les affectiõs ⁊ passiõs len¬
tiere congnoissance de uerite. Parquoy mes tres¬
chers freres en Iesuchrist/ qui ce petit traicte lirez: ie
uoꝰ supplie oster toute crainte humaine/ toute affe¬
ction charnelle/ ⁊ toute faueur de sãg. Ne uous ar¬
restez a la cõsideration du long tẽps/ ne a la multi¬
tude de ceulx qͥ autremẽt ont tenu/ ⁊ dogmatise. Car
le Seigñr cõmande/ ⁊ le Iuriscõsulte ueult/ q̃ mul¬
titude ne soit oye cõtre uerite en iugement. Ne aussi
coustume qͥ est marastre de droict: laq̃lle quãd elle est
cõtre bonnes meurs/ elle est corruptelle. Par plus
forte raison/ quãd elle est aduersaire a la saincte pa¬
rolle du Seigñr. Laquelle parolle nest par lõgueur
de tẽps enuieillie/ ou diminuee: mais eternellement
dure/ ⁊ en eternite faict uiure ses amateurs. Si ainsi
faictes ie espere que entendrez clairement la pure/
entiere/ et syncere uerite. Ce que le Seigneur uous
uueille conceder. Amen.
T
Oute parolle et ordon¬
nance de Dieu/ doibt
estre dicte ⁊ tenue sain¬
cte/ ⁊ nulle autre. Par¬
quoy ce que Iesuchrist
a parle/ enseigne/ ⁊ ordõne/ est sainct
⁊ diuin/ comme son sainct euãgile/
le sainct baptesme/ sa saincte cene et
choses semblables. Or est il cer¬
tain que Sathan soy transfigurant
en ange de lumiere a tousioͬs tasche
et iamais ne cesse de renuerser soubz
quelque apparence de bien/ toute la
doctrine de Iesuchrist et ses sainctes
ordõnances/ cõgnoissant que en icel¬
les seulement la uie eternelle ⁊ le sa¬
lut de tout le monde consiste: car de
Dieu et de sa uolunte ne pouuons
rien congnoistre sinon par sa saincte
parolle. Parquoy il fault que tout ce
qui est dict ⁊ faict en leglise de Iesu¬
christ soit reigle/ conduict et monstre
par icelle saincte parolle/ nõ pas par
la doctrine ou inuention humaine/
autrement il ny auroit iamais rien
qui feust seur ⁊ certain: car tantost
lung diroit dune sorte/ puis lautre
dune autre. Ainsi que par longue et
uiue experiẽce/ on cõgnoist au grãd
mal ⁊ dommage du paoure peuple
par cy deuãt auoir este faict. Duq̃l
mal fault par layde et conduicte du
Seigneur de paix et de uerite/ reti¬
rer toutes creatures/ autant que il
donnera de grace ⁊ pouuoir. A la¬
q̃lle chose certes ung chascũ est tenu
⁊ oblige par le uouloir ⁊ commãde¬
ment de Dieu trauailler ⁊ labourer.
De laquelle obligation ny a aucun
exempt: mais plus tost sur peine de
griefuemẽt offenser Dieu/ ung chas
cun doibt retirer derreur ⁊ mẽsonge
son prochain/ autãt quil peult sans
riẽs espargner. Ainsi quil est escript
en Ezechiel: Si tu ne annonce a
linique qui se cõuertisse de son mal/
ie requerray son sang de ta main.
Et pourtant le sainct homme Iob
cõduict de lesperit de Dieu/ en toute
diligence instruisoit ⁊ enseignoit les
paoures ignorãs ⁊ aueugles/ cõme
luy mesme tesmoigne/ disant: Ie ay
este loeil a laueugle. A ceste cause
moy paoure creature considerant les
grãdes tenebres qui sont/ ⁊ ia de lõg
temps ont regne/ quasi sur toute la
terre/ Iay este esmeu par bõne affe¬
ction de cõposer ⁊ rediger en escript
aucũs articles ueritables sur les im¬
portables abuz de la Messe. Lesq̃lz
articles ie desire estre publiez ⁊ atta
chez par toꝰ les lieux publicq̃s de la
terre: affin que icelle faulsete/ laq̃lle
par si long temps a este occulte ⁊ ca¬
chee/ soit dũg chascun entẽdue ⁊ am¬
plemẽt cõgneue: ⁊ que par la miseri¬
corde de Dieu on y puisse aduiser ⁊
entierement remedier. Par cela desi¬
rãt faire en escript/ ce q̃ de bouche ⁊ en
presence ie ne puis faire: car par tous
bons moyẽs fault a loeuure de dieu
pour la maintenãce ⁊ publicatiõ de
uerite iusque a la mort se exposer ⁊
employer. Lesquelz articles iay en¬
tendu auoir este mis et attachez en
plusieurs lieux/ pour ung salutaire
aduertissement a tout le monde/ de
auoir aduis a cela/ ⁊ tresfort le consi
derer. Mais (ainsi que de lõg temps
il a este tousiours experimente)
plusieurs lesquelz a cause de leur of¬
fice deuroiẽt inciter le paoure peuple
a tout bien ⁊ cõgnoissance de uerite/
sont ceulx qui du tout len retirent ⁊
empeschent/ procurans ⁊ esmouuãs
selon leur ordinaire coustume perse¬
cutions/ noises/ et turbations/ pour
empescher ⁊ suffoquer tout cela qui
leur desplaist: Car tout ainsi q̃ Ian¬
nes ⁊ Iambres resisterent a Moyse.
Ainsi iceulx resistent a uerite/ hom¬
mes corrompuz dentendement/ re¬
prouuez enuers la foy. Lesquelz tou
tesfois ne proffiteront plus: car com
me dit le sainct Apostre/ leur insipiẽ¬
ce sera congneue a tous. Notãment
il dict insipience. Car ueritablement
leur ignorãce est si merueilleuse/ que
a bon droict doibuent estre nommez
aueugles/ et (cõme dict Iesuchrist)
conducteurs des aueugles. De tel¬
les gẽs Isaye parle en ceste maniere.
Les cõducteurs du peuple sont tous
aueugles.
Auquel passage il est bien euidẽt
que le sainct prophete ne parle point
des moindres: mais de ceulx qui sõt
constituez en dignite/ et estimez du
monde les plus grans/ qui portent
la clef de science ⁊ ny entrent point/
et aussi ny permettent point entrer
ceulx qui desyrent y entrer.
De cecy nous auons maintenant
manifeste exemple en noz maistres
de Paris: lesquelz ont deffendu que
nul ne soit si hardy de alieguer en
leurs actes le Grec ou Ebrieu/ sur
grosse peine par eulx ordonnee. En
cela se monstrans appertemẽt enne¬
mys de toutes bonnes lettres: ainsi
que tousiours ont este. Neantmoins
ilz desirent ⁊ ueullent estre ueuz les
plus grans ⁊ plus scauans. Comme
ainsi soit/ que tout leur cas ne soit q̃
ignorante barbarie: mesme en leurs
disputatiõs publicques/ ilz ont gẽs
appostez pour frapper ⁊ faire bruict
se il aduient que le arguant suyue ⁊
presse le respondant: qui est une grã
de irrision ⁊ pure mocquerie.
Item si quelque personnage sca¬
uãt/ insiste fort a la saĩcte escripture/
ainsi que ung chascun deuroit faire/
il est (peult estre) en dãger de sa per¬
sonne: a tout le moins a force de
bruict on le fera taire. Et cela font
ilz: affin que uerite ne soit clairemẽt
entendue des assistans: car autre rai
son ie nen scauroye donner.
Dauãtage ie leur demanderoye
uoluntiers de toutes leurs cryeries
⁊ disputations publicq̃s par cy auãt
faictes/ quantes bõnes ⁊ chrestiẽnes
resolutions en a on ueu? Certes ia¬
mais/ toutesfoys ilz auoiẽt este pre¬
mierement ordonnez des Princes et
Roys/ pour simplement ⁊ purement
declairer la saincte parolle de Dieu/
au lieu de laq̃lle ilz ont couru apres
leͬs songes/ apres Aristote/ ⁊ autres
payens philosophes/ delaissans et
abandõnans Iesuchrist. Parquoy
deuroient estre totallement deiectez/
a cause que ilz nont point faict leur
deuoir ⁊ office.
Oultre quant a la reste du peu¬
ple: nest ce pas trop empesche/ ⁊ reti¬
re les paoures ames rachaptees du
sang de Iesuchrist/ de entrer en la cõ
gnoissance de la pure ⁊ saincte uerite
de Dieu/ quand par les superieurs/
il est prohibe ⁊ deffendu/ de ne auoir
aucũs liures en langaige uulgaire/
parlans de Dieu/ ⁊ de la foy. Assez
est cõcede en auoir: mais quilz soyẽt
pleins de follies/ de fables/ de men¬
songes: et bien souuent dinfection et
paillardise.
O quel espouen¬
table et dur iugement sera faict sur
telles gens qui sõt cause de cecy. Car
si ung Roy mortel ueult estre obey/
que dira on du Roy Eternel? Et ie
demande/ si le Roy auoit ordõne ou
cõmande aucune chose pour estre pu
bliee a son peuple: ⁊ qui uint aucun
superbe/ ou presumptueux temerai¬
re/ le tout rẽuerser: et faire que iceluy
mandement ne fust receu et congneu
du peuple. Ascauoir si le prince en se¬
roit content? nen feroit il point de pu
nition? Ueritablemẽt si feroit/ et fi¬
nablement seroit amplement mani¬
feste. Ainsi certes en la fin/ ueullẽt
ou non les rebelles fauldra il que la
uerite de Dieu soit congneue/ on a
beau contredire/ on a beau tuer/ em¬
pescher/ meurtrir/ ⁊ brusler. Le con¬
seil de Dieu est immuable: lequel a
esleu les choses basses et infirmes/
pour confondre les choses haultes ⁊
fortes: affin que toute gloire soit a
luy seul/ ⁊ q̃ nulle chair ne se uienne
glorifier en sa presence.
A ceste cause: en la confidence du
tout puissãt/ iay bien uoulu toucher
aucuns pointz de la saincte Eucha¬
ristie/ ⁊ cela faire en langaige mater¬
nel/ pour mieulx ⁊ plus ayder lintel
ligence des moindres. Le tout sub¬
mettant au ueritable ⁊ droict iuge¬
ment de la saincte parolle de Dieu/
par laquelle il fault que telle matie¬
re soit decidee/ conduicte/ ⁊ declairee:
nõ pas par la uolunte ou raison hu¬
maine/ ny par gloses ou inuentions
dhõmes: autremẽt ce ne seroit point
chose qui fust purement de Dieu/ le¬
quel seul est ueritable: mais plus
tost seroit de lhomme/ qui de soy nest
que uanite ⁊ mensonge.
D
Onc pour le p̃mier poĩt
auquel par cy deuant en
ceste matiere/ on a trop
grãdement erre/ cest que
a tout fidele chrestien/ il est necessaire
de congnoistre ⁊ scauoir: mettãt cela
en son coeur profondement/ q̃ nostre
Seigneur ⁊ seul sauueur Iesuchrist/
cõme grand ⁊ ueritable euesque eter
nellement ordonne de Dieu: non se¬
lon lordre de Aharon: mais selon lor
dre de Melchisedech/ de tant plus
grand/ et plus parfaict que Moyse q̃
le nom de filz uault mieulx/ que le
nom de seruiteur/ a offert ⁊ donne en
sacrifice tresparfaict soy mesme/ cest
adire sõ corps/ sa uie/ ⁊ tout son sãg
pour nostre salut ⁊ redemption. Par
lequel tant charitable/ tãt diuin/ tãt
admirable/ ⁊ misericordieux sacrifi¬
ce/ il a euacue tout autre sacrifice ui¬
sible. Et qͥ plus est tout lestat des
sacrificateurs/ des Leuites/ et ceulx
du genre sacerdotal/ auec leur beau
temple materiel/ a este par cestuy cy
du tout aboly et destruict/ sans que
iamais aucun sacrifice exterieur et
uisible soit demoure: cõme cy apres
efficacemẽt sera demonstre. Au lieu
desquelles choses par sa sapience et
bonte/ a ordonne sa saincte table/ sa
saincte cene/ la saincte eucharistie/ qͥ
est le pain de actiõ de graces/ en me¬
moire perpetuelle dicelle incompara
ble ⁊ inestimable charite/ par laquel¬
le il sest baille uoluntairement a la
mort poͬ nous dõner uie/ sest aneã¬
ty/ ⁊ remply dopprobre ⁊ confusion/
pour nous exalter et donner salua¬
tion/ nous admõnestant que de cela
eussions tousiours memoire/ aymãs
lung lautre/ ainsi qͥl nous a aymez.
Et toutesfoys par grosse inaduer
tence/ par ignorance/ ⁊ non chaloir
dauoir tresbien regarde ainsi que il
appartiẽt aux sainctes escriptures/
ou par quelque autre miserable illu¬
sion/ on a de icelle saĩcte eucharistie/
de ce sainct mystere/ de ceste saĩcte or¬
donnãce de Iesuchrist/ afferme/ don
ne entendre ⁊ enseigne que cest ung
sacrifice saĩct/ plaisant/ ⁊ aggreable
a Dieu/ comme celuy de Abraham/
Isaac/ ⁊ Iacob/ utile ⁊ proffitable
tant pour les uiuans que pour les
trespassez/ qui nest autre chose/ sinon
dire ⁊ affermer le sacrifice de Iesu¬
christ estre inefficax/ insuffisant/ et
imparfaict. Laquelle chose non seu¬
lemẽt dire/ mais aussi penser est une
horrible ingratitude/ ung terrible ⁊
execrable blaspheme. Qui soit aĩsi/
il appert: Car ie demande si le sa¬
crifice de Iesuchrist est suffisant et
parfaict/ pour le salut des eufans de
Dieu. Sil est du tout parfaict/ il ne
fault point dautres sacrificateurs
auec Iesuchrist/ pour estre ses com¬
paignons. Et de dire quil est im¬
parfaict/ q̃lle chose plus oultrageuse
pourroit on dire contre iceluy nostre
sauueur? Urayement cest ung trop
grand mesprisement dung si grand
biẽ: ou pour mieulx dire/ ung droict
renõcement dicelle tant saincte mort
⁊ angoisseuse passion: Ce que par la
saincte escripture ie mõstre ainsi.
Au septiesme chapitre de lepistre
aux Ebrieux en parlant de Iesu¬
christ entre autres choses il est ainsi
escript: Il estoit conuenable que
nous eussions ung euesque sainct/
innocent/ sans macule/ separe des pe
cheurs/ ⁊ plus hault que les cieulx:
Lequel na point necessite (cõme les
prebstres) offrir tous les iours sa¬
crifices: premieremẽt poͬ ses pechez/
puis apres pour ceulx du peuple.
Car il a faict ce/ en se offrãt une fois.
Notamment le sainct apostre dict/ en
se offrant une fois: car iamais telle
oblation ne fut ny ne sera reiteree/
mais comme plainemẽt suffisante et
entiere/ elle a du tout ⁊ a iamais suf
fy ⁊ satisfaict pour une fois.
Au neufiesme chapitre dicelle mes
me epistre/ il est ainsi dict: Christ
euesque des biens aduenir/ est uenu
en presence/ par ung plus grand et
plus parfaict tabernacle/ non point
faict de la main: cest adire/ nõ point
de ceste creation: ⁊ nõ point par sang
de boucz ou de ueaulx: mais par son
ꝓpre sang est entre une foys es san¬
ctuaires/ ⁊ a trouue redemptiõ eter¬
nelle.
Uoicy ou de rechef il dict/ que par
se estre presente une fois/ Redẽption
eternelle est faicte ⁊ accomplie. Par¬
quoy il est bien euident q̃ pour nostre
redemption/ ne auons point besoing
de autres sacrificateurs/ offrãs ⁊ sa¬
crifians pour nous iournellement/
cõme silz estoient noz redempteurs:
si nous ne uoulons renõcer a lobla¬
tion de Iesuchrist: ou reputer icelle
non suffisante: ce qui est cler ⁊ mani¬
feste par le texte diceluy mesme cha¬
pitre: ou par apres il est ainsi dict:
Iesus nest point entre aux sãctuai¬
res faictz des mains/ figures des
urays/ mais au ciel mesme: affin q̃
maintenãt il apparoisse pour nous
deuãt la face de son pere/ ⁊ nõ point
affin quil se offre souuentesfois/ au¬
trement (dict il par apres) il luy eut
faillu souffrir souuentesfois/ depuis
le commencement du monde. Mais
mointenant en la cõsommation des
siecles: cest adire au dernier temps/
il est apparu une foys par son sacri¬
fice pour la destruction de peche. Et
ainsi quil est ordonne aux hommes
de mourir une fois: ⁊ apres ce/ le iu¬
gemẽt: ainsi aussi Christ a este offert
une foys/ pour abolir les pechez de
plusieurs.
Uoicy certes ung texte fort ex¬
pres ou il dict tresclerement/ q̃ Iesu¬
christ ne se offre point souuẽtesfois/
autrement luy fauldroit mourir plu
sieursfois: Car Iesuchrist mourir/ et
estre offert a son pere/ cest tout ung.
Or ne mourra il iamais: Parquoy
iamais ne sera sacrifie/ ⁊ iamais en
sacrifice ne se offrira. Dõc il sensuyt
bien que les hommes ne le peuuent
poĩt offrir ⁊ sacrifier: Car si luy mes¬
me ne se offre/ cõment le pourroit on
offrir? Sur quoy il cõuient expresse¬
ment noter que toute chose sacrifiee
fault necessairement estre inferieure
ou equale au sacrificateur. Ie dis
inferieure pour tous sacrifices qui
iamais furent offers en la loy/ cõe il
appert de ueaulx/ daigneaulx/ doy¬
seaulx/ ⁊ autres choses ordonneez/
lesquelles du tout estoiẽt inferieures
aux sacrificateͬs/ uoire mesme quãd
il fut cõmande a Abraham quil sa¬
crifiast son filz Isaac au Seigneur:
Abrahã estoit superieur. Iay dict
equale poͬ le sacrifice de Iesuchrist/
par lequel il sest offert soymesme a
son pere: a cause quil ny auoit crea¬
ture ne au ciel ne en la terre/ a iceluy
superieure/ qui eust peu offrir ung
tel sacrifice. Parquoy il a conuenu
que luy mesme se soit ainsi offert ⁊ sa
crifie/ par lordonnance de son pere:
comme luy mesme a dict/ Sicut man¬
datum dedit mihi pater/ sic facio. Cest a
dire/ ainsi que mon pere ma donne le
cõmandemẽt ainsi ie fais. Or main
tenant ie demãde a tout hõme qui se
dict sacrificateur/ ⁊ qui uient affer¬
mer que il offre Iesuchrist poͬ nous
a Dieu son pere: sil est equal/ infe¬
rieur/ ou superieur de Iesuchrist.
De se dire superieur ou equal/ il ne
oseroit: Reste dõc qͥl soit inferieur.
Parquoy sensuyt incontinent que il
ne le peult par sacrifice presenter. Et
par ainsi leucharistie nest point sa¬
crifice: ou il fault conceder que Iesu¬
christ ny est point/ qͥ est matiere pour
larticle ensuyuãt. Parquoy quelque
chose quil responde tousiours par sa
propre respõse/ il est ⁊ demeure uain
cu: car il fault cõbien quil tarde/ que
faulsete se destruise soy mesme/ ou q̃
par uerite soit abatue.
Et ne fault point dire que le sacri
fice que maintenant on faict/ soit la
memoire de ce premier sacrifice: car
memoire de sacrifice nest point sacri¬
fice. Parquoy sensuyt dauantage
que tous noz sacrificateurs qui font
entendre au peuple/ que ilz presentẽt
⁊ font sacrifice pour les uifz ⁊ pour
les mortz/ uoire ⁊ encore (qͥ plus est)
pour ceulx tant seullement qui leur
plaist choisir ⁊ nõmer. En quoy trop
plus que manifestemẽt appert quilz
sont abusez/ ou abuseurs. Car pour
certain depuis la mort de Iesuchrist
tout sacrifice uisible a cesse: ⁊ lestat
des sacrificateurs est expire.
Mais pour plus ample probatiõ
il fault considerer le .x. chap̃. dicelle
mesme epistre/ la ou quasi par tout
il est faict mẽtion du sainct sacrifice
de Iesuchrist/ Leq̃l a mis fin a tous
sacrifices/ sans que iamais sacrifice
uisible soit demoure. Et entre au¬
tres choses il est ainsi dict en la per¬
sonne de Iesuchrist: Uoicy ie uiẽs/
affin sire dieu que ie face ta uolunte.
Puis sensuyt: Par laq̃lle uolunte
nous sõmes sanctifiez par loblation
une foys faicte du corps de Christ.
Puis ap̃s il dict: Car par une obla
tion il a parfaict eternellement les
sanctifiez. Et aussi le saĩct esperit le
testifie: car apres il dict/ Ie nauray
plus souuenãce de leurs pechez/ ⁊ de
leurs iniquitez. Et la ou est remis¬
sion dicelles/ il ny a plus doblation
pour le peche.
Et affin que excuse de ignorance
ne soit en nous/ considerons que ces
paoures sacrificateurs par cy deuãt
ont dict/ que bien uray est Iesuchrist
auoir donne son corps en sacrifice/
principallemẽt pour le peche de Adã
⁊ (ainsi quilz parlent) pour le peche
originel/ mais non pas du tout pour
les pechez que actuellement nous cõ
mettons de iour en iour/ qui nest au¬
tre chose/ sinõ dire ⁊ blasphemer/ que
nostre seigneur Iesuchrist na point
faict ⁊ trouue entiere ⁊ parfaicte re¬
demption. Et pourtant ainsi quilz
disent (cõe silz estoiẽt adioinctz auec
Iesuchrist pour luy ayder a faire nr̃e
redemption/ ⁊ que ilz fussent noz re¬
dempteurs) ilz offrẽt a Dieu en leur
Messe sacrifice pour la remission de
noz pechez: qui est une merueilleuse
audace/ ⁊ trop malheureuse arrogã¬
ce. Poͬ laquelle assommer ⁊ abbatre
au mesme chap̃. incontinent apres/ il
est dict en ceste maniere: Si nous pe
chons uoluntairemẽt apres q̃ auõs
receu congnoissance de uerite/ il ne
nous est plus laisse sacrifice pour les
pechez.
Lesquelles parolles sont si claires
si uiues et puissantes/ que on ne se
pourroit assez esmerueiller comment
le monde a este si aueugle ⁊ deceu/ de
souffrir que on ayt encore uoulu sa¬
crifier ⁊ presenter aucun sacrifice ui¬
sible ⁊ exterieur au Seigneur Dieu
pour noz pechez: attendu que si con¬
stammẽt/ si puissammẽt/ tãt de foys
⁊ si souuẽt/ iceluy sainct Apostre af¬
ferme et dict: que il ny a plus aucun
sacrifice/ ne iamais naura. Car apres
Iesuchrist ne fault attendre aucun
autre sacrificateur: mais il a faillu ⁊
ainsi Dieu a permis/ que Satã par
luy ⁊ ses ministres ayt seduict le mõ¬
de (peu exceptez) Car il auoit este
predict et prophetize/ que tout deuoit
estre ainsi perdu ⁊ gaste. Et tout poͬ
finablement manifester la puissãce/
gloire/ ⁊ magnificence du souuerain
Seigneur/ lequel par le glaiue de sa
parolle/ par lesperit de sa bouche (il
ne dict poĩt par miracles/ ou par for¬
ce: mais ꝑ lesperit de sa bouche) ruy¬
nera ⁊ abbatra le regne de ses enne¬
mys: cestascauoir de Lantechrist/ du
monde/ denfer/ ⁊ de Satan.
Las ne a ce pas este grosse misere
de auoir tant mesprise ces passages
prealleguez/ de les auoir ainsi cõtem
nez ⁊ froidement passez/ sans autre¬
ment y auoir aduise? sans iamais
auoir uoulu cõsiderer/ q̃ il y a grãde
difference entre sacrifice ⁊ testamẽt?
Car quand nous offrons sacrifice a
Dieu/ nous luy dõnõs ⁊ presentõs.
Par quoy tl est bien euidẽt/ que quãd
nous prenons ⁊ receuõs de luy aucu
ne chose/ que ce nest point sacrifice:
mais liberalle donation et pure mi¬
sericorde.
Et qui peult estre donc si aueugle
qui ne uoit icy clairement que par
donation testamẽtaire cõfermee par
la mort du testateur/ ꝑ grãd amour
⁊ charite/ il sest du tout dõne a nous?
Saĩct Luc le touche au uif/ quãd il
escript en ceste maniere: Ce calice/ est
le nouueau testament en mon sang/
qui sera espandu pour uous. A ceste
chose on a bien mal pense/ quãd par
oubliãce (affin que ne dye ingratitu
de) une telle donation/ qui est grace
⁊ remission de peche/ on a uoulu chã
ger en sacrifice.
Si nous uoulons sacrifier/ fai¬
sons ce que dict S. Paul/ ⁊ croyons
a son diuin conseil/ quand il dict:
Ie uous prie dõc mes freres/ par la
misericorde de Dieu/ q̃ uous offrez
uoz corps en sacrifice uiuãt/ sainct/
plaisãt a Dieu ⁊c. A tel sacrifice noꝰ
sommes tous ordonnez de Dieu/
prebstres ⁊ roys: non point pour de
rechef luy offrir son filz en sacrifice.
Car pour luy offrir ung tel sacrifice
sõmes trop indignes/ cõme dict est:
Parquoy luy mesme sest offert pour
nous a son pere une seulle foys: la¬
quelle oblation pour tout temps est
tressuffisante ⁊ parfaicte. Autremẽt
il la fauldroit reiterer ⁊ ꝑfaire/ pour
tant quelle seroit imparfaicte: ou cer
tes en cõuiẽdroit cercher une autre.
Ce que par efficax argumẽt de lescri
pture ie monstre ainsi.
En lepistre aux Ebrieux par plu
sieurs argumens il est conclud/ que
pour la mort du grand euesque/ en
failloit ordonner ung autre. Et par
la mort de cestuy cy/ encore ung au¬
tre/ ⁊ ainsi consequãment iusque a
ce quil en soit uenu ung totallemẽt
immortel/ qui est nostre seul media¬
teur Iesuchrist/ lequel tousiours as¬
siste poͬ nous en la p̃sence de dieu.
Semblablemẽt pour limꝑfection
des sacrifices de lanciẽne loy/ failloit
tous les iours recõmencer/ iusque a
ce quil en ayt este offert ung/ du tout
parfaict ⁊ cõsumme qͥ ne fault point
reiterer. Lequel tressainct ⁊ trespar¬
faict sacrifice/ a este faict par nostre
grand euesque ⁊ pasteur Iesuchrist/
qui se est offert soymesme en sacrifice
⁊ non autre chose: pourtãt que chose
meilleure ou aussi bonne ne eust sceu
trouuer apres Dieu. Tout cecy est
deduict amplement au .u.ui.uiii. ⁊
x. chap̃. dicelle epistre.
Donc maintenant ie demande a
tous sacrificateͬs si leur sacrifice est
parfaict ou imparfaict. Se il est im¬
parfaict/ pourquoy abusent ilz ainsi
le paoure mõde en uendãt une chose
qui ne uault rien? Se il est parfaict/
a quoy le fault il ainsi iournellemẽt
reiterer/ ⁊ tant souuẽt a millions re¬
commencer?
Mettez uous en auãt paoures sa
crificateurs/ ⁊ si uous auez puissãce
de respondre/ respondez. Car uolun¬
tiers ie orray sur cecy uostre respõse/
laquelle ie scay que iamais uous ne
produirez.
Pour lesquelles choses qui sont
tãt appertes ⁊ manifestes/ que tout
homme doibt auoir honte dy contre¬
dire. Aucuns cõme tous hõteux de
leur cas/ maintenant disent que pro¬
prement a parler ilz nont point sacri
fie: mais seullement ont offert sacri¬
fice de louenge: qui est appertement
contre le Canon de leur Messe/ par
lequel ilz nõment ⁊ appellẽt ce pain
(apres auoir prononce les parolles
que ilz disent sacramentales) sainct
sacrifice/ saincte oblation presentee ⁊
dõnee a Dieu/ comme le sacrifice de
Abel ⁊ Abraham. Et cõmunement
le nõment La saincte hostie/ le sainct
sacrifice ⁊ telles manieres de noms.
sacrifice de louenge/ il ne fault ne
Item/ pour prier dieu ⁊ luy offrir
pain ne uin/ il ne fault lumiere ne
chãdelle/ il ne fault point estre tõdu
ne rase/ ne estre desguise par acoustre
mens nouueaulx ⁊ inacoustumez.
Parquoy ne pourrõt plus couurir
leurs abuz par telles fictiõs/ par les¬
quelles toutesfoys eulx mesmes se
destruysent/ ne ayans point tant de
sens de entẽdre que en parlant ainsi/
eulx mesmes totallement se confon¬
dent. Car sacrifice de louẽge est ne¬
cessaire ⁊ cõmun a tous persõnages/
soient hommes ou femmes ⁊ petitz
enfans: ⁊ toute personne est obligee
de offrir a Dieu sacrifice de louẽge.
Et par ainsi/ si en leur cas nya au¬
tre sacrifice que sacrifice de louenge/
une femme pourroit bien sacrifier/
uoire mesme ung petit enfant: qui
est directement contre leur estat et
acoustumee doctrine: ainsi que eulx
mesmes scauent ⁊ congnoissent.
Or ont ilz dict le tẽps passe par
toutes uniuersitez/ que la Messe di¬
cte ⁊ chãtee par ung paoure pecheur
estoit/ et est aussi bonne/ comme la
Messe du plus sainct hõme qui soit.
Laquelle chose nous leur cõfessons
estre plus ueritable quilz ne pensent.
Car de tous deux cest paoure chose.
Toutesfoys leur intention est dire
que cela uient/ non pas de la uertu
de celuy qui faict telle oeuure: mais
par la uertu de la chose oeuuree/ cest
adire offerte a Dien/ sacrifiee et pre¬
sentee. Et en leur latin disẽt: Non uir
tute operis operãtis: sed uirtute operis ope
rati. Qui est toute follie songee ⁊ in¬
uentee par inuention humaine/ ainsi
que dessus est efficacemẽt monstre.
Parquoy au secõd point de la pre
sente matiere qui est de lassistence ou
presence corporelle de Iesuchrist/ en
la saincte eucharistie fault mainte¬
nant uenir.
E
N ce passage plus q̃ iamais
on a failly ⁊ grandemẽt er
re/ quand on a presche/ dõ¬
ne entendre ⁊ enseigne/ que
au lieu du pain ⁊ du uin (ainsi quilz
parlent) soubz les especes uisibles/
le corps de Iesuchrist/ realement ⁊ de
faict/ entierement ⁊ personnellement
en chair et en os/ aussi grand et par¬
faict/ comme de present il est uiuant/
totallemẽt est cache ⁊ cõtenu. Et par
ainsi on a prouocque quasi luniuer¬
sel mõde a idolatrie publicque ⁊ ma
nifeste. Auquel importable abuz/ par
sainctes escriptures cõuiẽt puissam¬
ment resister.
Tout premierement nous fault
biẽ retenir ⁊ noter/ que Iesuchrist est
mort poͬ noz pechez: ⁊ resuscite pour
nostre iustification. Et apres sa re¬
surrection est mõte au ciel/ ⁊ la se sied
a la dextre de sõ pere/ regnãt en plai
ne maieste: auquel toute puissãce est
dõnee au ciel/ en la terre/ ⁊ aux ẽfers.
Que il soit monte au ciel uisible¬
ment en la presence de ses apostres ⁊
disciples: il est certain a tout fidele
chrestien. De laquelle tant admi¬
rable ascension/ ilz ont este certains
et ueritables tesmoings: comme il
appert aux Actes des Apostres/ et
par sainct Marc au dernier chapitre
de son euangile.
Item/ sainct Paul escriuant aux
Colossiens dict en ceste maniere: Si
uous estes resuscitez auec Christ/ cer
chez les choses qui sont denhault/ ou
Christ est seand a la dextre de Dieu.
Il ne dict point qui est assis en lair/
en la mer/ ou en la terre: mais au ciel.
Parquoy il sensuit bien puis quil est
au ciel assis a la dextre de Dieu/ que
il nest pas ca bas en la terre/ entre
les maĩs du prebstre/ ny clos en une
boyste/ ou armaire. Car son corps ne
fut iamais que en ung seul lieu/ poͬ
une foys.
Parquoy si son corps est au ciel/
pour ce mesme tẽps/ il nest point en
la terre: ⁊ sil estoit en la terre/ il ne se
roit point au ciel. Car pour certain
iamais ung ueritable corps nest que
en ung seul lieu (comme iay dict)
pour une foys. Et ne fault point icy
songer ny alleguer miracle/ miracle:
et dire que Dieu soit tout puissant/
poͬ le faire estre/ et le multiplier tout
en ung coup en plusieurs lieux. Car
cela est imaginatiõ ⁊ resuerie humai
ne/ sãs aucun fondemẽt. Et q̃ Dieu
face une telle multiplicatiõ: noꝰ nen
nauõs asseurãce descripture saincte
ne promesse diuine.
Parquoy de dire/ Dieu le peult
faire: ergo il le faict. Cela ne uault
rien. Car il nest point icy question de
la puissance de Dieu: et est tout cer¬
tain/ que Dieu est puissant de faire
parler toꝰ les asnes/ cheuaulx/ ⁊ mu
les qui sont au mõde (ainsi quil fist
parler lasnesse de Balaam) toutes¬
foys il ne le faict pas.
Dauantage nous nauõs iamais
leu en la saĩcte escripture/ que Dieu
ayt multiplie et mis tout pour ung
tẽps/ ung mesme corps en plusieurs
lieux: mais plus tost la faict trãspor
ter soubdainement dung lieu en au¬
tre/ selon son plaisir. Cõme il appert
de Abacuc/ qui par ung ange fut in¬
continent porte de Iudee en Baby¬
lone: mais quand il estoit en ung
lieu/ il laissoit lautre.
Semblablement il est dict de Phi
lippe/ apres auoir baptize le Eunuq̃
de Candace Royne des Ethiopiens/
que lesperit de nostre Seigneur le ra
uist soubdain/ ⁊ fut trouue en Azote.
Mais que ung mesme corps ayt este
en plusieͬs lieux tout en ung coup/
iamais ne fut leu. Parquoy/ dire
que Dieu face ung tel miracle/ sans
que on sen appercoyue/ sans rien
en ueoir/ sans rien en scauoir/ cest
trop songe: car les oeuures de Dieu
sont manifestes/ et certaines. Et ia¬
mais ne fist miracle sur le corps de
quelcun/ sans le manifester. Les oeu
ures de Dieu ne sõt point couuertes
(signantement quand elles cõcernẽt
choses corporelles) mais comme iay
dict/ claires ⁊ patẽtes: non seullemẽt
des corps humains/ mais aussi de
tous autres. Cõme il appert de leaue
qͥ fut muee en uin: mais quãd leaue
cessa/ on uoyoit le uin. Pareillemẽt
de la uerge de Moyse qͥ fut muee en
serpẽt/ ⁊ ainsi des autres. Dõc de
dire et affermer ung tel miracle du
corps de Iesuchrist/ sans euidence et
tresgrande certitude/ cest trop parle.
Et cõtraindre le peuple a cela croi¬
re/ par feu/ par eaue/ par sang/ par
mort/ ꝑ prisõs/ cordes/ ⁊ bourreaux:
cest cruellement tyrannize.
Oultre/ nous auõs infallible cer
tification par la saincte escripture/ q̃
laduenemẽt du filz de lhomme/ sera
uisible ⁊ manifeste. Car comme dict
S. Matthieu: Se aucun uous dict:
Icy est Christ ou la/ ne le croyez poĩt.
Car ainsi que lesclair sort Doriẽt/ et
apparoit iusque en Occident: ainsi
sera laduenemẽt du filz de lhomme.
Et de cela ont donne grand tesmoi¬
gnage les sainctz Anges de Dieu/
quand ilz dirent aux apostres: Hom
mes de Galilee/ pourquoy uous ar¬
restez uous regardãs au ciel? Cestuy
Iesus qͥ est receu dauec uoꝰ au ciel/
uiendra ainsi cõme uous lauez ueu
monter au ciel: cestadire/ apertemẽt/
uisiblement/ clairemẽt/ ⁊ manifeste¬
mẽt: non poĩt occultemẽt/ couuert/ en
ueloppe/ ou uestu ð pain ou de paste.
Et si a tout cecy on respond q̃ cela
sentend/ tant seulement de laduene¬
ment au iour du iugemẽt: ⁊ non pas
au sacremẽt/ la ou (ainsi quilz disẽt)
il demeure auec nous en corps ⁊ ame
perpetuellemẽt: iasoit que il se cache/
⁊ q̃ il ne se mõstre poĩt. Cela est ung
dict a plaisir/ dont on nous a abusez
le temps passe: ⁊ cõme trop faciles et
legiers a croire/ par cy deuant nous
lauons creu.
Item cela dire/ est blasphemer et
faire Iesuchrist menteur/ qui a dict
expressemẽt que nous aurons tous¬
iours des paoures auec nous: mais
luy nous ne laurons pas tousiours.
Lesquelles parolles fault necessaire
ment entendre de son corps/ et de son
humanite. Car quãd a sõ sainct espe
rit/ il est par tout/ ⁊ tousiours auec
les siens: comme il est dict en sainct
Matthieu: Uoicy/ ie suis auec uous
tous les iours/ iusque a la cõsomma
tion du monde.
Or est ce trop abesty et enchaine
lesperit ⁊ intelligẽce du peuple/ de le
lier ⁊ ainsi faire arrester a une chose
uisible et corruptible/ pour illec cer¬
cher celuy qui est de souueraine ma¬
ieste. Car maintenant il est hors du
temps de son infirmite/ ⁊ toutesfois
en le mettãt ⁊ tenant sans nul ordre
⁊ positiõ/ ainsi en ung mõceau/ cache
soubz ceste paste: il seroit trop plus
aneanty que iamais ne fut en la pre¬
sence de Pilate.
Mais ie demãde quelle utilite ou
quel proffit/ nous pourroit il adue¬
nir/ que il fust auec nous dedãs ung
morceau de pain ainsi cache? quand
luy mesme disoit/ se il ne montoit a
son pere que le sainct esperit ne uien¬
droit point: ⁊ quand il seroit monte
au ciel/ que il le enuoyeroit: ce quil
fist le iour cinquantiesme/ et tous¬
iours faict/ ainsi quil luy plaist.
Brief ceste doctrine humaine/ est
cause de la destruction uniuerselle
quasi de toute la terre. Et ne fault
pas pour donner quelque apparence
ou couleur a leur cas/ q̃ ilz alleguẽt
ou ameinent ces parolles: Cecy est
mon corps/ qui est dõne pour uous.
Car par icelles/ autre chose nest de¬
monstree/ que pain/ nõ pas uulgaire
ou cõmun: mais sainct ⁊ significatif
qui est ⁊ doibt estre pris en grande re
uerẽce/ en memoire de la mort ⁊ pas¬
sion de Iesuchrist/ representant lar¬
dent amour/ ⁊ grande charite dont
il nous a aymez/ ⁊ son sainct esperit
dont il nous a uiuifiez. Signifiant
aussi lamour dont en uraye charite
nous deuõs aymer les ungs les au¬
tres/ comme membres dung mesme
corps/ duquel Iesuchrist est le chief.
Qui soit ainsi/ les mesmes parolles
le donnent a congnoistre. Car il est
certain que cela quon uoit: cest adire/
le pain/ ou (ainsi qͥlz disent) la blan¬
cheur du pain/ nest pas le corps de
Iesuchrist.
Parquoy si on me dit/ il est bien
uray que cela que on uoit nest pas le
corps: mais soubz cela/ ou dedans
cela que on uoit/ est enclos ⁊ cõtenu
le corps/ Cest biẽ glose/ ⁊ trop chãge
de propos/ ⁊ ne prent on pas les pa¬
rolles de Iesuchrist en leur purete ⁊
simplicite/ comme il les a proferees/
sans glose ou additiõ. Car il na poĩt
dit soubz cela/ ou dedans cela est con
tenu mon corps: mais simplement il
a dict: Cecy est mon corps. Ainsi que
on disoit de laigneau paschal: Cecy
est le Passage du seigñr Dieu. Et
toutesfoys il est bien euident que lai¬
gneau nestoit poĩt le Passage: mais
que tant seullement il signifioit le
Passage. En ceste maniere aussi le
pain nest poĩt le corps: mais il signi¬
fie le corps/ cõme en autre lieu il est
dict q̃ Iesuchrist est la pierre: ⁊ neant
moins il est certain quil nestoit point
la pierre/ mais que par la pierre il
estoit signifie ⁊ represente. A ce pro¬
pos dict S. Augustin/ sur S. Iehan
en ceste maniere. Res significantes acci
piunt nomina rerum significatarum. Nõ
enim dicitur/ Petra significabat Christũ:
sed absolute dicitur/ Petra erat Christus.
En semblable maniere de parler il
disoit: Ie suis la uraye uigne/ cesta¬
dire: Ie suis signifie par la uigne,
Et que sur tout on doibt souueraine
ment noter. Il est escrit que Abrahã
a creu a la parolle du Seigñr Dieu/
⁊ il luy a este repute a iustice: ⁊ a este
faict accord entre luy ⁊ son seigneur.
De laquelle iustification/ ⁊ duquel
accord/ luy fut baille le signe de la cir
cõcision: ⁊ en ordonnãt iceluy signe/
le Seigneur Dieu luy disoit: Hoc est
pactum meum. Uoicy mõ accord. Tou
tesfoys il est tres euidẽt que celle inci
siõ/ ou circõcision nestoit point et ne
fut iamais iceluy accord: mais estoit
seullemẽt le signe de laccord. Par¬
quoy si a ung personnage scauant ie
demandoye lintelligence parfaicte ⁊
facile de ces parolles: Hoc est fedus
meum. Il me diroit: Hoc est signum
federis mei. Donc tout ainsi que il
me dira de cecy: Hoc est fedus meum/
Hoc est signum federis mei. Ainsi ie luy
diray de cestuy: Hoc est corpus meũ/ hoc
est signum corporis mei. Car cest une
mesme maniere de parler si grande¬
ment ⁊ parfaictement en toutes cho
ses semblable/ qui nest hõe qui sceust
raisonnablement dire du contraire.
Assez dautres passages il ya aux saĩ
ctes escriptures/ ou telle maniere de
ꝑler est usitee. Parquoy nestoit pas
necessite de ainsi prendre durement a
la lettre ce Passage/ Hoe est corpꝰ meũ:
sans plus doulce intelligẽce misticq̃
⁊ spirituelle: mais il a fallu aĩsi fai¬
re pour rauir le monde en admira¬
tion. Aussi affin que lydole de abomi
nation fust esleuee au lieu sainct: ⁊ q̃
par cela lhõme dorgueil et de peche/
celuy duquel laduenement est selon
loperation de Satan en toute puissã
ce/ signes/ ⁊ miracles de mensonges/
fust cõme Dieu exalte ⁊ adore.
Notãmẽt le S. Apostre a dit signes
⁊ miracles de mẽsonges. Car en ceste
matiere grans miracles par mẽson¬
ges il a imagine. Nest ce pas biẽ son¬
ge ⁊ resue/ dauoir dict q̃ tous les acci
dens du pain ⁊ du uin/ cõme blan¬
cheur/ rotundite/ pesãteur/ goust/ sa¬
ueur/ moyteur ⁊c. soient ⁊ demeurent
la sans subiect/ cestadire sans fonde¬
mẽt ⁊ substãce? Nest ce pas bien har
dimẽt parle de dire que on tient/ q̃ on
porte: ⁊ q̃ on enferme le corps de Ie¬
suchrist/ tout grãd/ tout entier/ tout
uiuant/ en chair ⁊ en os/ ainsi ⁊ la ou
on uouldra?
De rechef ie demande que entend
⁊ ueult dire le sacrificateur/ quand il
prononce les parolles sur le pain? di¬
sant: Cecy est mon corps/ laissant le
demourant du texte euangelicque/ ⁊
adioustant temerairement ce mot:
enim/ disant: Hoc est enim corpus meũ.
Lequel mot nul des euangelistes na
adiouste. En quoy il entreprend sus
la parolle de dieu. Se il ueult dire q̃
ce soit son propre corps de luy mesme
sacrificateur/ qui est cache soubz ceste
blãcheur ⁊ espece de pain/ cest certes
une orde ⁊ puãte chose. Se il respõd
que cest le corps de Iesuchrist/ que ne
dit il donc/ Hoc est corpus Christi: affin
que on entendist ce que il ueult dire.
Et se il dit/ que tant seulement il reci
te les parolles que Iesuchrist profe¬
ra/ les prenant materiellemẽt: a cela
ie respondz que parolles prinses ma
teriellemẽt (mesme selon leur doctri
ne scolastique) ne demonstrent et ne
signifient rien/ silz nen uouloiẽt fai¬
re quelque magie.
Dauantage/ ie leur demande ou
ilz ont promesse ⁊ asseurance de dieu
que toutesfoys ⁊ quantes quilz pro¬
nõcerõt telles parolles/ que le corps
de Iesuchrist tout soubdain descẽdra
entre leurs mains. Se ilz alleguẽt
ce passage: Hoc facite in meam comme¬
morationem. Ce nest pas respondu a
propos. Car il est tresmanifeste quil
ne parle point la/ q̃ il faille sacrifier:
mais parle de la comestiõ de ce pain
qͥ doibt estre faicte en cõmemoration
de la charite/ mort ⁊ passion de Iesu
christ/ en annonceant icelle (cõme dit
sainct Paul) iusque a ce quil uiẽne.
Cest ascauoir appertement ⁊ mani¬
festemẽt au grand ⁊ dernier iour du
iugemẽt. Et ne se fault tant arrester
a ce uerbe substãtif/ Sum/ es/ est/ uou
lant conclurre que la il soit corporel¬
lement/ puis quil a dit: Hoc est corpus
meum. Car ce uerbe substantif/ com¬
bien qͥl soit expres/ ne preuue point
presence corporelle: mais biẽ assistẽce
spirituelle/ ainsi que il disoit: La ou
deux ou troys sont assemblez en mõ
nom/ la ie suis au millieu de eulx.
Il dit exp̃ssemẽt: In medio eoꝝ sum.
Et toutesfoys il est bien certain quil
ne ueult dõner a entẽdre autre chose
sinon son assistẽce spirituelle/ nõ pas
ꝑsonnelle ou corporelle/ cõme aucũs
ont presche ⁊ dõne entendre/ que non
seullement Iesuchrist est en leucha¬
ristie present/ reallemẽt en corps ⁊ en
ame. Mais aussi (qͥ plus est) les an¬
ges/ sainctz/ et sainctes/ et toute la
court celeste assiste. En quoy ilz mõ
strent totallemẽt lefficace derreur ou
ilz sont tombez/ ⁊ nont point tãt den
tendemẽt de cõgnoistre que eulx mes
mes se cõfondent. Car ainsi que par
leur dit/ ilz mettent ⁊ multiplient le
corps de Iesuchrist en plusieͬs lieux
tout en coup: ainsi fault il dõc q̃ tous
les anges/ tous les sainctz ⁊ sainctes
de Dieu/ soiẽt en plusieͬs lieux tout
pour ung temps. Et se ilz sont si
eshõtez de le cõceder/ ie leur demãde
le passage de la parolle de dieu ou ilz
ont trouue cecy. Et comme ainsi soit
qui nen ayent point/ ie les deteste cõe
songeurs ⁊ menteurs execrables.
Et si on ameine le .ui. chapitre de
S. Iehan ou il est dict ainsi: Ie suis
le pain uiuãt qui est descẽdu du ciel.
Si aucun mãge de ce pain/ il uiura
eternellemẽt. Et le pain q̃ ie dõneray
est ma chair pour la uie du monde.
Puis apres il dict: Si uous ne mã
gez la chair du filz de lhõe/ ⁊ si uous
ne beuuez son sang/ uous ne aurez
point uie en uous. Qui mange ma
chair/ ⁊ boyt mon sang/ il a uie eter¬
nelle: et ie le resusciteray au dernier
iour. Car ma chair est ueritablement
uiãde/ ⁊ mon sang est ueritablemẽt
breuage. A ceste allegatiõ ie respõs/
que en tout ce chapitre Iesuchrist se
manifeste ⁊ dõne a cõgnoistre tel qͥl
est ⁊ estoit.
Oultre/ uouloit oster la folle at¬
tente de aucuns paoures aueugles qͥ
le suyuoiẽt/ nõ pour autre chose sinõ
pẽsantz quil les nourriroit corporel¬
lement sans plus labourer ne tra¬
uailler: pourtãt quil les auoit nour¬
ris par la multiplicatiõ de cinq paĩs
une foys/ ⁊ de sept a lautre/ aux de¬
sers. Les autres (comme il appert
au mesme chap̃.) le estimoiẽt filz de
Ioseph: et par ainsi le contẽnoient/
sans estimer rien de luy/ sinon que il
fust hõme/ ⁊ riẽ de diuinite en luy ne
recõgnoissoient/ laquelle seulle deite
peult rassasier ⁊ nourrir noz ames ⁊
esperitz. Parquoy affin qͥlz ne pre¬
tẽdissent aucune ignorãce/ ⁊ quilz ne
eussent excuse de peche/ il leur disoit:
Ie suis le pain uiuãt qui est descẽdu
du ciel: cest adire/ par la seule miseri¬
corde de mõ pere/ sans aucun merite
de creature.
Il disoit donc/ Ie suis le pain ui¬
uant qui est descendu du ciel/ cõme si
appertement il leur eust dict: Contẽ¬
nez moy au dehors tãt q̃ uous uoul¬
drez/ si suis ie autre que uous ne pen
sez. Uous uoyez le corps que uous
cõtẽnez: mais en iceluy habite la ple¬
nitude de diuinite. Pourtant il sen¬
suyt: Le pain que ie donneray est ma
chair pour la uie du mõde. Ce quil a
grandement accõply par sa mort/ en
laquelle/ poͬ nous uiuifier il sest uo
luntairemẽt donne en sacrifice par¬
faict/ se offrãt dung ardẽt coeur poͬ
nostre redẽption a son pere. Et tres
propremẽt il appelle sa chair pain du
ciel ⁊ pain uiuãt/ pourtãt que luy ⁊
son pere sont une mesme chose. En
laquelle signification le S. Apostre
appelle Iesuchrist hõme celeste. Car
autremẽt il ne seroit point nr̃e uie ⁊
nourriture. Et tout ainsi q̃ le pain
nest point faict poͬ soy mesme/ mais
pour la nourriture dautruy: aussi Ie
suchrist ueritable filz de Dieu/ est
faict hõme pour nostre redẽption/ sa
lut/ ⁊ uie. Uoire si par uiue foy/ as¬
seuree ⁊ certaine cõfidence nous som
mes uniz ⁊ ioinctz a luy.
Lintelligẽce donc ueritable ⁊ sen¬
tence tres certaine de ce chapitre est/
non point de la comestion corporelle
⁊ charnelle: mais de la comestion spi
rituelle qui se faict par uiue/ entiere/
⁊ ferme foy. Comme dict bien sainct
Augustin: Ut quid paras dentem ⁊ uen
trem? Crede ⁊ mãducasti: Cestadire/ poͬ¬
quoy dispose tu les dentz ⁊ le uẽtre?
Croy/ ⁊ tu las mange. Laquelle foy
nous unist/ incorpore/ et conioinct a
Iesuchrist/ qui nous faict gouster sa
saincte parolle: cõme luy mesme de¬
claire en iceluy passage ou il dit: Les
parolles q̃ ie parle sont esperit ⁊ uie.
La chair ne proffite de riẽ: cestadire/
la chair mãgee ⁊ aualee en son uẽtre
ou estomach: mais bien elle proffite a
la croix attachee/ ⁊ au Seigñr Dieu
offerte ⁊ sacrifiee. Car certes la chair
mangee ne nourrist point lame/ ⁊ ne
paruient point a lesperit. Et de dire
quelle fust la nourriture du corps/ se
seroit trop ridiculeusemẽt parle. Et
fault necessairemẽt entendre ce chapi
tre/ ainsi que cy dessus est dict: Uoyre
sil ne plaist aux aduersaires resister
a toute uerite de saĩcte escripture poͬ
deffẽdre leur fãtasie. Ce q̃ par le mes¬
me chap̃. il est facile de efficacement
mõstrer/ si ung peu le uous plaist cõ
siderer. En ung passage il dict
ainsi: Qui croit en moy a la uie eter¬
nelle/ ⁊ le resusciteray au dernier ioͬ.
En lautre passage il dict: Qui man
ge ma chair/ ⁊ boit mon sãg a la uie
eternelle: ⁊ le resusciteray au dernier
iour. En quoy on uoit manifestemẽt
que par ses deux passages est simple
mẽt dict une mesme chose de la foy/
⁊ de ce mãger: ⁊ q̃ croire en Iesuchrist
uenir a Iesuchrist/ le mãger ⁊ boire:
cest tout ung. Autremẽt la premiere
ꝓposition (cestascauoir q̃ quiconque
croit en Iesuchrist a la uie eternelle)
seroit faulcee/ ꝑ ceste tierce qͥ ensuyt:
En uerite/ en uerite ie uous dis/ si
uous ne mangez la chair du filz de
lhõme/ ⁊ si uous ne beuuez son sãg/
uous ne aurez poĩt uie en uous. Et
toutesfoys par auãt il afferme/ que
qͥcõque croit en luy a la uie eternelle.
Parquoy il sensuyt infalliblemẽt
que mãger la chair ⁊ boire le sang de
Iesuchrist/ uenir a luy/ et croire /en
luy: cest totallemẽt une mesme chose.
Et nest hõme uiuãt/ tant soit subtil
si du tout nest hors du sens) qͥ sceust
dire du cõtraire. Et qui soit uray/ cõ
bien de milles denfans/ ieunes/ ado¬
lescens ⁊ autres ꝑsonnages ont este/
sont/ ⁊ serõt/ en uie eternelle/ qui ia¬
mais corporellemẽt ne mãgerẽt de ce
pain uisible/ ny ne beurẽt de ce calice.
Et toutesfois la ꝓpositiõ est gñalle
quãd il dit: En uerite ie uous dis/ si
uoꝰ ne mãgez la chair du filz de lhõe
⁊ si uous ne beuuez son sang/ uous
naurez point uie en uoꝰ. Parquoy
il est necessaire de prẽdre ⁊ entẽdre ce
passage/ nõ point de la comestiõ uisi
ble ⁊ exterieure: mais de la comestiõ
inuisible ⁊ interieure qui se faict par
la seulle foy ouurãte par charite.
S. August. a biẽ entẽdu cecy quãd
en parlant de Iesuchrist ⁊ des Iuifz
il a ainsi escript: Illi putabant eroga¬
turum corpus suũ. Ille dixit se ascẽsurum
in celum/ utiqꝫ integrum. Cum uideritis
filium hominis ascendentẽ ubi erat prius
certe uel tunc intelligetis: quia nõ eo mo¬
do quo putatis erogat corpus suum/ uel
tunc intelligetis quia gratia eius non con
sumitur morsibus. Item/ donec finiatur
seculum sur sum dñs est/ sed tamen hic no¬
biscũ est ueritas dñi. Corpus entm in quo
resurrexit in uno loco esse oportet/ ueritas
autem eius ubiqꝫ diffusa est. Cestadire/
Les Iuifz pẽsoient q̃ Iesuchrist leur
bailleroit son corps a mãger. Il leur
a respõdu q̃ entier ⁊ parfaict il mõte¬
roit au ciel/ affin quilz cõgneussent ⁊
entẽdissent q̃ non pas en la maniere
quilz pensoiẽt ilz le receuroiẽt. Car sa
grace ne se cõsomme point par mor¬
ceaulx. Dauãtage/ iusque a la fin
du monde le Seigñr est la sus: mais
la uerite du Seigñr demoure icy en
bas auec noꝰ. Car il fault q̃ le corps
en quoy il est resuscite/ soit en ung
lieu: mais la uerite du Seigneur se
espand par tout.
Itẽ/ Fulgẽce parlãt de Iesuchrist
escrit ainsi: Absens erat celo scðm hu¬
manam substãtiam quum esset in terra/ ⁊
derelinquẽs terrã quũ ascẽdisset in celum.
Scðm uero diuinã ⁊ immẽsam substantiã
nec celum dimittẽs quum de celo descẽdit/
nec terrã deserens quum ad celum ascẽdit.
Cest adire/ Christ selon son humaine
substãce estoit absent du ciel quãd il
estoit en la terre/ ⁊ estoit delaissãt la
terre quand il mõtoit au ciel. Mais
selon la diuine ⁊ infinie substãce/ ne
laissoit point le ciel quand il descẽdit
du ciel/ ne laissoit aussi la terre quãd
il monta au ciel.
Iay biẽ uoulu alleguer ces deux
anciẽs docteurs/ nõ pas pour dõner
auctorite/ ou par iceulx approuuer
la uerite euãgelique (car la uertu ⁊
la puissance de la parolle de Dieu ne
despend point de creature qui soit ne
au ciel ne en la terre: ⁊ quand tout le
mõde seroit au cõtraire si demourera
elle eternellement ueritable) Mais
tant seullement ie les ay bien uoulu
amener pour monstrer ce qui est de¬
uãt dict/ nestre point pour chose nou
uelle/ ainsi q̃ dõnẽt a entẽdre au peu¬
ple ces paoures sacrificateurs qui ne
alleguẽt q̃ leurs mẽsonges ⁊ follies/
mettãt a neãt autãt quil leur est pos
sible par leurs gloses ⁊ traditiõs/ la
saincte parolle de dieu/ selon laquelle
toutesfois (uueille ou non toute lor¬
dre papalle) deuãt dieu serõt iugez.
Parquoy du tout a icelle ie me tiẽs
⁊ arreste/ reiectãt tout ce qui est dit ꝑ
les hões en ce qui concerne les choses
diuines/ sans euidẽte ⁊ certaine au¬
ctorite descripture/ selon laq̃lle tout
chrestiẽ doibt estre appareille de res¬
põdre/ rẽdre raison ⁊ satisfaire a tout
homme qui demande parolle de celle
esperance qui est en luy.
Donc puis quil est certain q̃ Iesu
christ selon le corps est au ciel/ on ne
le doibt cercher corꝑellemẽt en autre
lieu iusq̃ a ce q̃ luy mesme uisiblemẽt
se mauifeste: qui ne ueult renoncer a
toute uerite descripture/ mais au ciel
on doibt leuer son coeur/ son entende
mẽt ⁊ pẽsee: attendãt en hũble desir/
lheure qͥ luy plaira en son repos noꝰ
trãsferer. Ne le adorãt point icy bas
en chose qui soit uisible: car lescriptu
re autremẽt nous enseigne. Aussi
Iesuchrist en ordõnãt sa saĩcte Cene
⁊ baillãt le pain a ses disciples/ disoit
simplemẽt: Accipite ⁊ mãducate. Et ne
ne disoit point: Respicite adorate/ Ne
iamais aucun des Apostres ne incita
le peuple a telle adoratiõ/ cõe depuis
aucun tẽps on a faict: mais cest chose
de long tẽps acoustumee q̃ lhõneur ⁊
adoratiõ q̃ on doibt au seul dieu/ leq̃l
doibt estre seruy en esperit ⁊ uerite/
soit donne ⁊ baille aux choses uisi¬
bles cõme en toutes natiõs/ en tous
peuples ⁊ monarchies il a tousiours
este ueu. De cecy les histoires tant
diuines que humaines sont plaines/
ainsi qͥl appert en Exode des Egy¬
ptiens/ en Daniel des Babyloniẽs/
en lepistre S. Paul des Romains/ et
ainsi des autres.
Et qui plus est le gẽre humain est
tãt prõpt ⁊ enclin a idolatrie/ q̃ mes¬
me le peuple qͥ estoit nõme peuple de
Dieu/ qͥ auoit receu la saĩcte parolle
diceluy/ par laq̃lle tres fortemẽt tou
te idolatrie est deffẽdue ⁊ ꝓhibee/ est
tant de foys tumbe en idolatrie/ q̃ il
est ĩpossible le pẽser: cõe il appert au
liure des Iuges/ au liure des Roys/
de Paralipomenõ/ de Ieremie/ ⁊ au¬
tres Prophetes. Uoire ⁊ nõ pas les
plꝰ petis ⁊ moins scauãs: mais aussi
les principaulx ⁊ souuerains du peu
ple: cõme on uoit de Salomõ/ de Ie
roboam/ ⁊ plusieurs autres. Le plus
souuẽt soubz couleur ⁊ apparence de
bien/ ⁊ q̃lque deuotion: par telle sorte
q̃ a grãde difficulte on eust sceu reiet
ter une telle adoratiõ/ neust este une
maxime/ que tout fidele doibt auoir
plãtee ⁊ totallemẽt enracinee en son
coeur: de laq̃lle se il se laisse destour¬
ner pour q̃lconque raison q̃ ce soit/ in¬
cõtinẽt il tumbera en grãdz inconue
niẽs/ ⁊ infiniz erreurs. La maxime ⁊
reigle tres certaine est/ q̃ nous ne deb
uõs point faire ce qͥl nous sẽble bon:
mais ce q̃ la parolle de Dieu dit. A
laq̃lle il ne fault iamais rien adiou¬
ster/ rien diminuer ou chãger: cõbien
q̃ tout le mõde sentist lopposite. Car
il est escrit: Ne uueillez cheminer es
cõmãdemẽs de uoz peres/ ne gardez
point leͬs iugemẽs: ains cheminez en
mes cõmãdemẽs/ ⁊ gardez mes iuge
mẽs dit le Seigͬ. Autremẽt tout ua
a ꝑditiõ/ tout tumbe en erreur/ mẽsõ
ge/ ⁊ deception/ ⁊ a bon droict. Car si
on laisse la uie il fault cheoir en la
mort: si on delaisse uerite/ il fault ne
cessairemẽt tumber en faulsete. De
cecy noꝰ auõs ung merueilleux exẽ
ple/ du serpent daerain q̃ Moyse par
lordõnãce de Dieu leua aux desers:
affin q̃ en le regardant/ le peuple qui
estoit picque de la morsure des serpẽs
bruslãs/ fust preserue de la mort: leq̃l
serpent leue en hault estoit la figure
de Iesuchrist/ qͥ pour noꝰ a este atta¬
che ⁊ leue au boys: cõme luy mesme a
dict et expose a Nicodeme.
Or pẽsez cõbien iceluy serpẽt dae¬
rain deuoit estre estime a tout ce peu¬
ple. Premieremẽt il ne auoit point
este faict par inuẽtion dhõme: mais
par lordõnãce de Dieu. Secõdemẽt
au seul regard diceluy/ ilz estoiẽt pre
seruez de grandz perilz ⁊ dangereux
maulx/ q̃ uouldriez uoꝰ plꝰ? Et de ce
la par successiõ de tẽps/ poͬ telles rai
sõs qͥ sẽblent ⁊ sõt fort belles/ fort ap
parẽtes ⁊ plaisãtes a la chair: il ad¬
uint q̃ on le uint a encẽser/ ⁊ publicq̃¬
ment hõnorer: ainsi q̃ maintenãt on
faict parmy les tẽples ⁊ mõstiers les
statues ⁊ images. Et pensoient tres
biẽ faire leur debuoir/ attẽdu les cho
ses predictes. Laq̃lle chose dura ⁊ fut
continuee longuemẽt iusque au tẽps
du bon Roy Ezechie. Leq̃l mene par
lesperit de Dieu le feist rõpre et de¬
struire: non pas certes sans murmu¬
re de plusieͬs: mais le bon Roy regar
doit cela q̃ Dieu auoit ꝑle ⁊ ordõne:
nõ pas ce q̃ la multitude uouloit ⁊ de
siroit: dequoy il est loue ⁊ approuue.
Or est il ainsi que Dieu ne auoit
point dict q̃ on le adorast/ ⁊ que on le
encensast: mais seullemẽt q̃ on le re¬
gardast. Et pourtãt q̃ ilz auoiẽt ad¬
iouste a ceste simple parolle de le re¬
garder/ que aussi il fust encẽse a bon
droict le sage Roy/ le feit destruire et
cõminuer. Qui auroit mainte¬
nant ung image tel qͥl estoit/ cestadi
re au regard duquel tant de uertus
fussent faictes. Urayement il seroit
biẽ encẽse/ bien uestu/ biẽ pare/ on luy
uiẽdroit de biẽ loing apporter offrã¬
des ⁊ chãdelles/ ueu que on en faict
tãt poͬ paoures images que iamais
Dieu ne ordõna: mais au cõtraire q̃
il a grandement deffendues.
Toutesfoys poͬ euiter trop grãde
digression: ie uoꝰ prie/ dont est uenu
ceste entreprinse/ dõt a ꝓcede ceste au
dace/ de leuer en hault ⁊ monstrer au
peuple ung peu de pain pour le faire
adorer? Attẽdu q̃ Iesuchrist iamais
nẽ parla. Et aussi les apostres quãd
de sa propre main il leur bailla/ ne le
adorerẽt poĩt: mais seulemẽt le prin¬
drent/ ⁊ mangerẽt: ainsi qͥ leur disoit
simplemẽt: Prenez mãgez. Et ne leͬ
disoit poĩt/ Regardez/ adorez. Certai
nemẽt ceste adoration est inuẽtiõ hu
maine/ qͥ ꝓphane les choses de dieu.
Las quand sera ce q̃ Dieu nous su¬
scitera ung Roy/ semblable a Eze¬
chie: leq̃l en la uertu de Dieu destrui
ra/ ⁊ entieremẽt dissipera toute idola
trie. Le Seigneur en sa misericorde
uueille regarder son paoure peuple/
⁊ en sa puissante main de toute ido¬
latrie le deliurer et purger. Amen.
De parler pour cest heure de leur
transsubstantiation/ ie men deporte:
car cest une chose folle/ inuẽtee ⁊ son
gee par gẽs ocieux/ qui iamais nont
tenu compte de sainctes escriptures.
Aussi les sainctz apostres/ ⁊ seruiteͬs
de Dieu. Les peres de la p̃miere egli
se nont point ainsi parle: mais ceulx
icy auec leurs chaperõs sõt plus sca¬
uãs q̃ saĩct Iehã/ S. Luc/ S. Marc/
S. Matthieu/ S. Paul/ ⁊ les autres
pleins de foy ⁊ cõgnoissãce de Dieu.
Neantmoins (et ne leur desplaise) il
uault mieulx estre estime fol auec
S. Paul/ que ainsi grand clerc/ auec
tant de sophistes.
Quãt a la Messe/ on scait biẽ dõt
elle est procedee: ⁊ ne fault pas grãd
esperit poͬ cõgnoistre q̃ ce nest point
ordonnãce de Dieu: mais seulement
inuẽtion humaine/ pleine de ceremo
nies/ qͥ peu a peu ꝑ successiõ de tẽps
a plusieurs foys ⁊ de plusieurs per¬
sõnages/ a este ainsi cõposee/ ⁊ amas
see: au lieu de la saincte Cene de Iesu
christ/ par la curiosite des hõmes/ et
aussi par linsipiẽce des ignorãs: car
ignorãce a este ⁊ est tousioͬs mere de
idolatrie/ supersticion/ et impiete.
Quil soit ainsi/ Platina le mõstre
assez en son liure/ de la uie des Põti
fes/ quand il parle de Sixte premier
de ce nom/ la ou il dit/ q̃ Celestin or¬
dõna Lintroite: Gregoire/ Ryrieley
son: Telesphorus/ Gloria ĩ excelsis:
Gelasius/ les Collectes: Ierosme
Lepistre ⁊ Leuãgile. Alleluya a este
prins ð leglise de Ierusalẽ. Le Sym
bole (que noꝰ disõs le Credo) du Cõ
cile de Nicene: il sentend pour la pre¬
miere partie cõtre Arrian: car la der¬
niere partie/ depuis ce lieu la/ Et ĩ spi
ritum sanctum dominum/ est prins du
Cõcile de Constãtinople cõtre Mace
donius. Pelagius se aduisa le pre¬
mier de la cõmemoration des mortz:
⁊ est celuy qui plus a rẽply ⁊ engresse
ceste Messe de richesses/ ainsi q̃ main¬
tenãt on cõgnoist. Leon .iiiᵉ. a ad¬
iouste Lencens. Sixte premier de ce
nom/ le Sanctus. Innocẽt premier
de ce nom/ ĩuẽta baiser la Paix. Ser
giꝰ ordõna le Agnꝰ dei. Et ainsi du
demeurant: cõme des uestemẽs/ ablu
tiõs/ luminaires/ sõneries de cloches
instrumẽs de musique/ ⁊ choses sem¬
blables. Lesquelles choses seroient
trop longues a reciter: mais iay bien
uoulu briefuemẽt toucher cecy/ affin
que on entẽde q̃ Iesuchrist ⁊ les Apo
stres nont point ainsi dict/ aĩsi faict
ou enseigne: ⁊ q̃ tout cecy est inuẽtiõ
humaine/ pour plus a son aise passer
tẽps/ sans peine ne labeur/ sãs estu¬
de ou erudition. Et pour tout dire/
affin q̃ les sacrificateurs en iouant ⁊
chãtant/ puissent uiure sans soucy.
Uoicy le mal qͥ tãt les estõne se ilz
leur fault estudier/ ou trauailler/ ou
rabaisser leur estat. Et pourtant ilz
maintiẽnẽt ceste Messe/ autant quilz
peuuẽt/ allegans le tẽps passe/ leurs
peres/ ⁊ la coustume. Mais en ung
mot ie respõdz/ q̃ on doibt suyuir ue¬
rite: non point coustume/ cõbien lon¬
gue quelle soit/ si elle nest entieremẽt
fondee en uerite.
Et pourtant en la uertu du nom
de Dieu/ ie supplie et humblemẽt re¬
quiers a tout le mõde/ Signãtemẽt
aux seigneurs/ princes ⁊ Roys qͥ por
tẽt le nom de Dieu/ duq̃l tiennent le
glaiue ⁊ la puissãce: auoir icy regard
pour dignement exercer leur office/
qui est sus tout dauoir lhonneur de
Dieu a coeur/ deffendãs les innocẽs
⁊ punissans les malfaicteurs: ainsi
que la parolle de Dieu ordonne.
Car loffice dũg bõ Prĩce/ est de auoir
la loy de Dieu en sõ coeur escrite/ sãs
q̃lle parte iamais de luy: poͬ ꝑ icelle
iustemẽt regir ⁊ gouuerner le peuple
qͥ luy est baille en charge. Et sur tout
en grãde uigilance auoir regard sus
les officiers de sõ royaume/ singulie
remẽt sus ceulx de sa maison: car di¬
ceulx principallemẽt depend le bien
ou le mal de tout le peuple: ⁊ nõ seu¬
lemẽt cela/ qui est grand chose: mais
aussi lhõneur ou la cõfusiõ du Prĩce
⁊ de tous les siẽs. Que sil aduient
aucun estre constitue en puissance ou
auctorite/ qui soit ambitieux ou aua
ricieux/ desirãt son ꝓpre biẽ ⁊ gloire/
tout ce qui fera/ tout son cõseil/ tout
ce qui pensera ⁊ dira/ sera totallemẽt
pour ꝑuenir a ses fins. Uoire mais
par telz moyẽs q̃ bien difficile est sen
apꝑceuoir. Et bien souuẽt le dernier
qui le cõgnoit cest le Prĩce: car telles
gẽs ꝑ fictiõs/ palliatiõs/ ⁊ couleurs
feinctes/ entretiẽnent ⁊ endormẽt le
Prince tellemẽt quil est cõme captif
entre leurs mains: et ce pendant ilz
scauent bien faire leurs besongnes.
Telz ꝑsõnages soiẽt grãs Maistres
ou petis/ sõt traistres a Dieu/ au prĩ
ce/ ⁊ a tout le mõde. Et ꝑ iceulx uiẽt
toute desolatiõ: car soubz lombre de
quelque cent ou cinquante mille/ ou
autres plus gros p̃sens quilz scauẽt
biẽ secretemẽt empõgner/ ilz coppẽt/
ilz taillent ilz font/ ilz desfont/ ilz rõ
pẽt/ ilz cassent/ ilz traictẽt appoincte¬
mens/ cõiunctions/ ⁊ alliãces telles
q̃lles/ ainsi q̃ bon leur semble. Ie dis
bon/ pour eulx: car a cela tend toute
leͬ estude/ ⁊ nõt iamais autre soucy.
O a la mienne uolunte que tous
Princes ⁊ Roys/ eussẽt tousioͬs de¬
uãt les yeulx/ le cõseil qui fut donne
au bõ seruiteur de Dieu Moyse/ par
Iethro: lequel dist en ceste maniere:
Escoute mon cõseil/ ⁊ choysis de tout
le peuple hões uertueux ⁊ craĩgnãs
Dieu: ausq̃lz soit uerite/ ⁊ qͥlz hayẽt
auarice. Et diceulx ꝯstitue officiers/
capitaines ⁊ cẽteniers/ cinquãteniers
⁊ dixeniers/ qͥ rẽdẽt droict au peuple
en tout tẽps ⁊ a toute heure. Et sil est
q̃stion de q̃lque grãde chose/ tu en au
ras la cõgnoissance/ iceulx iugeront
tant seulement les petites choses.
Uoicy certes ung cõseil de Dieu:
lequel sil estoit biẽ obserue des Prin¬
ces et seigneurs/ ilz seroient en felici¬
te diuine et humaine.
La sõme du cõseil pend principale
mẽt en deux choses. La p̃miere est/ q̃
persõnages amateͬs de uerite (les¬
quelz ne sõt aucunemẽt auaricieux)
soiẽt cõstituez en maistrise/ en office/
⁊ auctorite. Car silz sõt appetãs gloi
cre/ uĩdicatifz/ ou auaricieux/ Dieu
scait cõe le mõde sera gouuerne: car
il est escrit: que les dons aueuglẽt les
yeulx/ mesme des sages. Et Salo¬
mon dit q̃ lhõme auaricieux destrui¬
ra la cite: cestadire/ le peuple qͥ habite
en la cite. Et pour dire en ung bref
mot/ rien nest plus cruel ⁊ dãgereux
que ung auaricieux constitue en au¬
torite. Lequel certes on peult
bien cõgnoistre/ quãd on le uoit na¬
uoir iamais contẽtemẽt/ ⁊ q̃lque bien
q̃ le Prĩce luy face iamais nest plein
⁊ rassasie/ tousioͬs aspire a plꝰ grãdz
choses/ tousioͬs desire estre plꝰ hault
mõte/ ⁊ sãs cesser preuiẽt ⁊ empesche
tous autres/ autãt quil peult: uoire
qui trop mieulx ualent que luy.
La secõde chose principalemẽt tou
chee en ce diuin cõseil de Iethro/ est q̃
le Prince se rẽde facile poͬ entẽdre et
escouter les causes ⁊ affaires de son
paoure peuple: duquel il doibt estre
uray pere. Et que on ayt acces a luy
pour luy dõner entẽdre les affaires/
autrement que pourront deuenir les
paoures gẽs/ ainsi delaissez du Prin
ce/ en la main et puissance des offi¬
ciers? Et certes si iamais fut besoing
⁊ grãde necessite de auoir acces facile
aux Prĩces ⁊ Roys: cest maintenãt/
tãt pour liniquite de plusieurs offi¬
ciers/ que pour la cause qui de soy est
tant ardue/ ⁊ tãt digne de estre exa¬
minee ⁊ congneue des Princes que
iamais nulle ne le fut plus.
Il nest point q̃stion seulemẽt des
biens ou de la uie des hõmes qui en
tant de lieux sont traictez piremẽt q̃
ne seroiẽt paoures brebis des loups
pleins de cruaulte. Cest horreur non
seulement le ueoir: mais aussi le dire
⁊ penser.
Mais il est q̃stiõ de la cause/ affin
que Dieu ne soit point ainsi blasphe
me/ ⁊ uerite tant malicieusemẽt sup¬
primee. Si quelcun parle ung seul
mot de uerite/ il est crye hereticque.
Uoila la deffense des iniques/ sa cau
se sera uẽtilee a part ⁊ en secret/ affin
que on nen puisse rien congnoistre.
Ie pose bien q̃ le Prince dira de bou¬
che q̃ on face iustice/ toutesfoys cela
pour sa descharge deuãt Dieu ne suf
fist point. Car soubz lombre dũg tel
mot/ les iniq̃s exercent leur maligne
uolunte/ les innocẽs sont opprimez/
⁊ uerite cachee.
Salomon quand il sest gouuerne
par la sagesse de Dieu il a ꝓspere/ ⁊
faict les plus excellentz iugemẽtz/ q̃
on puisse trouuer auoir este faictz/
prestãt laureille a tout le mõde/ ung
chascũ auoir acces a luy/ sãs aucune
acception de ꝑsonnes/ ne croyãt rien
de legier/ faisãt droict ⁊ iustice a toꝰ.
Nestant point cõme aucuns (peut
estre) qui regnẽt en ce present temps/
ausquelz iamais on ne peult auoir
acces pour exposer ⁊ dire son cas/ les
quelz deuroiẽt souuent penser q̃ ung
tel Roy si noble/ tant riche/ tãt excel
lent ⁊ magnificq̃/ a bien uoulu luy
mesme ouyr la cause de deux putaĩs.
Car il cõgnoissoit bien q̃ cela ne uiẽt
point de la puissãce/ ne de la uolunte
des hõmes qͥ sont sur la terre/ q̃ ung
seul hõme soit tãt crainct/ hõnore/ ⁊
obey: mais q̃ cest la uertu ⁊ puissance
de Dieu qͥ cõmande ⁊ ueult que les
Roys soiẽt hõnorez ⁊ obeys. Et poͬ¬
tant il uouloit honnorer celuy par qͥ
il regnoit/ ⁊ estoit ainsi exalte. Car si
raison ueult q̃ ung chascun en ce mõ
de hõnore son superieur: cõbien plus
doibt on hõnorer le Dieu Eternel/
tout bon/ tout sage/ ⁊ seul tout puis¬
sant? Et si la cause de deux ri
bauldes luy a este tant precieuse que
luy mesme la ouye: cõbien plus de¬
uroiẽt maintenãt les Roys eulx mes
mes ouyr la cause de Leuãgile/ qͥ cer
tes est la cause de Dieu uiuant: non
pas la cõmettre ainsi a la uolunte ie
ne scay de q̃lz enchaperõnez/ ⁊ autres
persõnages qͥ sont a uerite trop mal
affectez: lesq̃lz sont iuges ⁊ partie?
Sachẽt ⁊ entendẽt tous Princes
⁊ Roys que le sang innocẽt ainsi ini¬
quemẽt respãdu sera requis de leurs
mains/ ⁊ ne leur suffit point ueoir
par les yeulx dautruy/ ne ouyr par
les oreilles dautruy: mais eulx mes¬
me doyuent ouyr ⁊ entẽdre la cause/
signãtement quãd elle est de si grãde
importance. Et cõment ne ont ilz
horreur de abãdõner ⁊ liurer/ les hũ¬
bles aux orgueilleux/ les paoures
aux puissans/ les sobres aux yuron
gnes/ les seruiteͬs de Iesuchrist aux
seruiteurs de Lantechrist/ pour estre
ainsi tuez/ meurtris ⁊ bruslez? Est ce
bien faict leur deuoir ⁊ office?
A tout le moins se ilz feissent au¬
tant pour Iesuchrist qui est leur sou
uerain Roy cõme feist le Roy Achab
pour son dieu Baal/ qui assembla
tout Israel ⁊ tous les sacrificateurs
contre Helie/ ilz feroient leur office.
Cest/ que ilz feissent assembler les
euesques/ les docteurs ⁊ autres per¬
secuteurs/ contre ceulx qui sont ainsi
ꝑsecutez/ ⁊ q̃ ung chascun fust ouy en
sa raison/ sans aucune faueur. Alors
facilemẽt on congnoistroit ceulx qui
usẽt de uerite/ ⁊ qui auroit droict ou
tort: ⁊ seroit le peuple en paix edifie/
⁊ ny auroit plus de murmure ne de
scandale. Et seroit la suspicion ⁊ re¬
mors de leurs consciences ostee: car
quelque chose quilz facent/ il ne peult
estre qͥlz ne soient doubteux de q̃lque
chose en leur coeur: Uoire se ilz ne sõt
totallement alienez de Dieu/ et mis
en sẽs reprouue/ ce q̃ dieu ne ꝑmette.
Maintenãt droict diuin ⁊ humain
est uiole/ toutes choses quasi pour la
plus part sont faictes oblicquement
en la haine de leuangile.
Que ne faict on a tout le moins
ainsi que porte la loy? cest que en ma
tiere ⁊ chose de la foy fault auoir re¬
solution de Cõcile. Et ou sont main
tenãt les hõmes tãt impudẽs qui cõ
tredisent a cecy/ ⁊ refusent le concile?
cõme ainsi soit q̃ oncque ne fut tẽps
depuis que le mõde est cree/ auquel il
ayt este tãt necessaire q̃ il est mainte¬
nãt/ pour mettre toutes choses en bõ
ne unite. On ne scait que deuenir/ on
ne scait q̃ faire/ on ne scait ou se trou¬
uer/ tant est le monde diuise. Il nest
pas maintenãt seur ⁊ loysible a ung
hõme de uertu ⁊ de scauoir/ de parler
ung mot de uerite/ poͬ la crainte de
ses espouentables bestes qui ne desi¬
rent que le sang.
Illustres ⁊ nobles princes/ que ne
dõnez uous ordre a cecy? A uous il
appartient/ cest uostre droict office.
Contraĩgnez ceulx qͥ uous deuroiẽt
prier de tenir le Cõcile/ cest une chose
q̃ ineuitablemẽt est necessaire. Quoy
qͥl tarde il fault qͥl soit faict. Et ne
fault pas pẽser q̃ tous les sages hu¬
mains qͥ sõt soubz le ciel puissẽt em¬
pescher ung tel acte/ par ꝑsecutions
tãt griefues qͥlz puissent estre/ ou par
impostures ⁊ mẽsonges: car la main
de Dieu y est. Ce nest point en ung
lieu/ en une uille/ pays/ ou royaume
seulemẽt/ cest par toute la terre. Et
poͬ la mort dung/ ou deux/ ou troys
en q̃lq̃ lieu/ uoire de mille ⁊ mille/ on
ne mettra pas fin a cecy/ il nest possi
ble/ ⁊ en cela ne faict on q̃ ꝓuocquer
la uengeance et fureur de Dieu.
Or si apres le Cõcile tenu (lequel
se tiẽdra quoy quil tarde) le droict se
treuue de la part de leuãgile: cest adi
re de la part de ceulx lesquelz poͬ le¬
uagile de Iesuchrist sont persecutez/
cõment se pourra reparer loffense? il
ne sera pas tẽps de sen repẽtir/ on ne
resuscitera pas les mortz pourtãt/ et
nen demourera pas aĩsi la chose. Car
le sang espãdu a tort/ sera tousiours
requis/ ⁊ ny aura point dexcuse: ueu
que on est assez admonneste.
Nest ce pas merueilles que les sa¬
crificateurs eulx mesmes confessent
biẽ ⁊ disent/ que il y a beaucop dabuz
⁊ toutesfois ilz nen ont encore point
corrige ung seul iotta? mais qͥ plus
est uont tousiours de mal en pis/ on
le cõgnoist/ ⁊ ny met on poĩt dordre.
Parquoy il est biẽ a craindre qui sur¬
uiẽne quelque gros esclandre/ se bien
tost on ny remedie.
Pouruoyez y Princes chrestiens
par tous moyẽs/ bõs ⁊ raisõnables:
ne permettez plus uerite estre aĩsi cõ
culquee/ ne ꝑmettez plꝰ les paoures
de Iesuchrist estre aĩsi affligez ⁊ tor¬
mẽtez: lesquelz certes sont si cruel¬
lemẽt traictez par ceulx a qͥ ilz sõt li¬
urez/ q̃ tout le mõde de grosse paour
deuroit trembler. Que ne assemble
on le Cõcile ueritable ⁊ legitime/ a la
declaratiõ duquel bien humblemẽt ⁊
de bõ coeur tous amateurs de uerite
se submettẽt? Et certes il est bien
euidẽt que ces ꝑsecuteurs ont le tort/
puis quilz craingnẽt/ quilz resistent
⁊ cõtredisẽt au Cõcile. Et pourtãt
o princes de equite/ faictes cesser leur
fureur/ a tout le moins iusque a la
determination diceluy: ⁊ quil ne leur
soit pas concede pour ung seul mot/
de ainsi exercer leur forsenerie/ sur
tous ceulx qui leur plaira.
Cest chose admirable quil ne soit
pas licite au peuple chrestiẽ/ de faire
autãt pour les paoures ames rache¬
tees du sang de Iesuchrist cõme il est
licite de faire pour les bestes brutes.
Si on uoyoit ung loup aux chãps
pres ung troppeau/ il seroit licite de
cryer ⁊ de faict/ chascun cryeroit ap̃s
sans aucune reprehension. Helas on
uoit tant de loups/ de seducteurs/ et
abuseurs qui seduysent et tiẽnent en
tenebres ⁊ dãnatiõ le paoure mõde.
Ne oseroit on dõc cryer apres/ ⁊ par¬
ler alencõtre/ urayement cest tout le
moins q̃ on scauroit faire. Et pour¬
tant de ma part (si Dieu me ayde)
ie cryeray/ ie escriray/ ⁊ feray tout ce
que ie pourray/ iusque a la mort/ ⁊ ia
mais ne cesseray tant que on y aura
pourueu: ⁊ ainsi ferõt (ien suis seur)
plus de cent mille autres auec moy.
La clameur principale o treschers
freres/ est de se prosterner en la p̃sẽce
de Dieu ⁊ profundemẽt humilier en
prieres ⁊ oraisons. Par lesq̃lles sans
cesser luy fault demander que en sa
grande misericorde ⁊ infinie bonte/
luy plaise uisiter son paoure peuple/
le retirãt de tout erreur/ de tenebres/
de faulsete ⁊ mensonge.
Prians aussi tous dung coeur et
humblement requerãs le Seigneur
de tous seigneurs/ le dominateur et
prince de tous les Roys de la terre/
qui tient ⁊ possede leurs coeurs/ que
il luy plaise totallemẽt incliner leͬs
uoluntez et esperitz a desirer/ pour¬
suyure/ ⁊ parfaictement aymer toute
uerite de Dieu: affin quil soit par
eulx honnore ⁊ exalte/ ⁊ que le peu¬
ple qui leur est commis/ soit conduict
par la uoye ⁊ chemin de salut en tou
te paix ⁊ charite/ ainsi que il appar¬
tient/ Le tout a lhonneur ⁊ louenge
du Seigneur: auquel et par lequel
nous uiuons et toutes choses con¬
sistent.
A cecy nous admõneste ⁊ exhorte
le sainct Apostre/ disant ainsi: Donc
ie uous supplie que deuant toutes
choses on face supplications/ orai¬
sons/ petitions/ actions de graces
pour tous les hõmes/ pour les Roys
⁊ tous ceulx qui sont constituez en di
gnite: affin que menions uie paisible
⁊ trãquille/ en toute sainctete ⁊ chaste
te. Car ce est bon ⁊ aggreable deuant
Dieu nostre sauueur qui ueult que
tous hommes soyent sauuez/ ⁊ quilz
uiennent a la congnoissance de ue¬
rite. Dont Dieu pere de misericor¬
de nous doint a tous la grace. Amẽ.
Recte iudicate filii hominum.
Psal.57.
Acheue de Imprimer le .xuie.
iour de Nouembre.
1534