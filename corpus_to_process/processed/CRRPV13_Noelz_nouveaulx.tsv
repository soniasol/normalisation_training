¶ Noelz nouueaulx.	¶ Noelz nouveaulx.
¶ Musiciens amateurs des Cantiques/	¶ Musiciens amateurs des Cantiques/
Au nom de dieu/ chãtez noelz nouueaulx/	Au nom de dieu/ chantez noelz nouveaulx/
Lesq̃lz sont faictz sur les uieulx ⁊ antiq̃s:	Lesquelz sont faictz sur les vieulx et antiques:
Ie uous supply/ delaissez les lubriques:	Je vous supply/ delaissez les lubriques:
Ne chãtez point brayãt cõme noz ueaulx/	Ne chantez point brayant comme noz veaulx/
Głieux chãtre/ ne uault poĩt deux naueaux	Glorieux chantre/ ne vault point deux naveaux
Recordez uous q̃ Dieu ueult lhũble coeur	Recordez vous que Dieu veult l'humble coeur
En foy contrict. Note cela chanteur.	En foy contrict. Note cela chanteur.
Psalme.112.	Psalme.112.
Humbles enfantz/ pleins de mansuetude	Humbles enfantz/ pleins de mansuetude
Si uous uoulez/ auoir loz ⁊ renom	Si vous voulez/ avoir loz et renom
Faictes debuoir/ de mettre uostre estude	Faictes debvoir/ de mettre vostre estude
De collauder/ du hault seigneur le nom.	De collauder/ du hault seigneur le nom.
¶ Rondeau aux lecteurs.	¶ Rondeau aux lecteurs.
Mettez uoz coeͬs/ a chãter uers ⁊ carmes/	Mettez voz coeurs/ a chanter vers et carmes/
Auec accordz spirituelz/ en larmes/	Avec accordz spirituelz/ en larmes/
La seule uoix/ rien ne faict enuers Christ:	La seule voix/ rien ne faict envers Christ:
Il fault auoir un coeur/ par foy contrict	Il fault avoir un coeur/ par foy contrict
Nous uainq̃rons Satan ⁊ ses alarmes.	Nous vainquerons Satan et ses alarmes.
Grace ⁊ pardon/ aurez si estes fermes/	Grace et pardon/ aurez si estes fermes/
Retournez uous a Christ/ ⁊ a ses armes	Retournez vous a Christ/ et a ses armes
En inuoquant layde du Sainct esprit	En invoquant l'ayde du Sainct esprit
Mettez uoz coeͬs/ a chãter uers ⁊ carmes.	Mettez voz coeurs/ a chanter vers et carmes.
Sans batailler/ par assaulx ⁊ uacarmes	Sans batailler/ par assaulx et vacarmes
Nous ne pouõs tãt soyõs fors gẽsdarmes	Nous ne povons tant soyons fors gensdarmes
Couronne auoir/ ainsi est il escript:	Couronne avoir/ ainsi est il escript:
Mais noz armes sont de foy ⁊ desprit/	Mais noz armes sont de foy et d'esprit/
Poͬ mettre a fin/ mes ꝓpos ⁊ mes termes:	Pour mettre a fin/ mes propos et mes termes:
Mettez uoz coeͬs a chãter uers ⁊ carmes.	Mettez voz coeurs a chanter vers et carmes.
Y ME VINT MAL	Y ME VINT MAL
A GRE	A GRE
¶ Noel nouueau sur le chant	¶ Noel nouveau sur le chant
Conditor alme siderum.	Conditor alme siderum.
G	G¬
Rand cõditeur de tous les cieulx/	Rand conditeur de tous les cieulx/
Lumiere eternelle aux croyantz/	Lumiere eternelle aux croyantz/
Aigneau de Dieu tresprecieux/	Aigneau de Dieu tres precieux/
Exauce la uoix des priantz.	Exauce la voix des priantz.
¶ Mon doulx Iesus tu fus recors	¶ Mon doulx Jesus tu fus recors
De nous pecheurs/ en temps certain:	De nous pecheurs/ en temps certain:
Tu as baille ton ame ⁊ corps	Tu as baille ton ame et corps
Pour sauuer tout le genre humain.	Pour sauver tout le genre humain.
¶ Dedens le uentre uirginal/	¶ Dedens le ventre virginal/
Lesprit forma un corps parfaict:	L'esprit forma un corps parfaict:
Lequel a porte nostre mal:	Lequel a porte nostre mal:
En effaceant nostre forfaict.	En effaceant nostre forfaict.
¶ A son nom ployons noz genoulx/	¶ A son nom ployons noz genoulx/
Deuant luy nous humiliantz.	Devant luy nous humiliantz.
Par luy nous serons sauuez tous	Par luy nous serons sauvez tous
De Satan/ ⁊ de ses liens.	De Satan/ et de ses liens.
¶ O Iesus Christ: iuge auenir/	¶ O Jesus Christ: juge avenir/
Deffends nous ⁊ garde en tous tẽps:	Deffends nous et garde en tous temps:
Tu es seul qui poeux subuenir	Tu es seul qui poeux subvenir
A tes seruantz: ainsi lentends.	A tes servantz: ainsi l'entends.
¶ Louenge en soit/ a un seul Dieu:	¶ Louenge en soit/ a un seul Dieu:
Auquel on doibt gloire ⁊ honneur:	Auquel on doibt gloire et honneur:
En le seruant/ tout temps ⁊ lieu:	En le servant/ tout temps et lieu:
Car il est des seigneurs: seigneur.	Car il est des seigneurs: seigneur.
¶ Chantons noel ioyeusement	¶ Chantons noel joyeusement
Par la parolle de Iesus:	Par la parolle de Jesus:
Car toute creature ment/	Car toute creature ment/
Fors que luy seul qui est la sus.	Fors que luy seul qui est la sus.
¶ Autre noel nouueau sur le chant	¶ Autre noel nouveau sur le chant
Iouuenette si uous maymez ⁊c.	Jouvenette si vous m'aymez etc.
A	A¬
Me doulcette/ esueille toy/	Me doulcette/ esveille toy/
Chante noel ioyeusement	Chante noel joyeusement
Dun coeur gaillard/ sans nul esmoy:	D'un coeur gaillard/ sans nul esmoy:
Et contemple deuotement	Et contemple devotement
Le doulx aigneau/	Le doulx aigneau/
Et chante nau:	Et chante nau:
Non seulemẽt de bouche ⁊ uoix/	Non seulement de bouche et voix/
Chante le noel que tu uoys.	Chante le noel que tu voys.
¶ Mon dieu/ ne me uueille punir	¶ Mon dieu/ ne me vueille punir
De mes pechez en ta fureur/	De mes pechez en ta fureur/
Ne contre moy rigueur tenir:	Ne contre moy rigueur tenir:
Ains monstre moy grace ⁊ faueur/	Ains monstre moy grace et faveur/
Malade suis/	Malade suis/
Rien ie ne puis/	Rien je ne puis/
Sans uous mõ roy Emmanuel	Sans vous mon roy Emmanuel
Au nom duquel/ chante noel.	Au nom duquel/ chante noel.
¶ Ma paoure ame a turbation	¶ Ma paovre ame a turbation
Par Satan/ ⁊ par ses assaux.	Par Satan/ et par ses assaux.
Mais iattends consolation/	Mais j'attends consolation/
Et allegement de mes maulx:	Et allegement de mes maulx:
Iusques a quand?	Jusques a quand?
Attends tu tant/	Attends tu tant/
Deliure moy diniquite/	Delivre moy d'iniquite/
Bien scay que ne lay merite.	Bien scay que ne l'ay merite.
¶ Hors de peche retire moy/	¶ Hors de peche retire moy/
Auquel long temps iay dormy mort:	Auquel long temps j'ay dormy mort:
Ie sens un uers sans nul requoy	Je sens un vers sans nul requoy
Dedãs mõ coeur/ qui picque ⁊ mort:	Dedans mon coeur/ qui picque et mort:
Roy Disrael/	Roy D'israel/
Filz de Noel/	Filz de Noel/
Aye de moy le souuenir/	Aye de moy le souvenir/
Tousiours my fault sãs toy languir.	Tousjours my fault sans toy languir.
¶ Iay trauaille/ ⁊ faict grands pleurs	¶ J'ay travaille/ et faict grands pleurs
Toutes les nuictz dedans mon lict/	Toutes les nuictz dedans mon lict/
En gemissant/ pour mes douleurs/	En gemissant/ pour mes douleurs/
Pour mon peche: pour mon delict/	Pour mon peche: pour mon delict/
Moy estant mis/	Moy estant mis/
Entre ennemys/	Entre ennemys/
A nul qua toy ie nay recours.	A nul qua toy je n'ay recours.
Uiens donc seigneur/ uiens ⁊ accours.	Viens donc seigneur/ viens et accours.
¶ Fuys ten de moy maudict Satan/	¶ Fuys t'en de moy maudict Satan/
Et uous tous ses meschantz suppos:	Et vous tous ses meschantz suppos:
Ie ueulx seruir mon Dieu cest an	Je veulx servir mon Dieu c'est an
Et tous les iours: mais en propos	Et tous les jours: mais en propos
Sans uarier/	Sans varier/
Ne sans changer/	Ne sans changer/
Aussi il orra ma chanson/	Aussi il orra ma chanson/
Et mon souspir: de coeur sans son.	Et mon souspir: de coeur sans son.
¶ Mes bons amys/ chantõs trestous	¶ Mes bons amys/ chantons trestous
A Iesus Christ: Noel en coeur	A Jesus Christ: Noel en coeur
Le doulx Iesus/ est nay pour nous:	Le doulx Jesus/ est nay pour nous:
Iesus/ cest adire sauueur/	Jesus/ c'est a dire sauveur/
Noel chantons/	Noel chantons/
Gringuelotons/	Gringuelotons/
Requerõs pardõs de noz maulx/	Requerons pardons de noz maulx/
Et nous serons faictz tous nouueaux.	Et nous serons faictz tous nouveaux.
¶ Noel nouueau sur le chant	¶ Noel nouveau sur le chant
Uiuray ie tousiours en soucy/	Vivray je tousjours en soucy/
Par uous ma tresloyalle amye.	Par vous ma tres loyalle amye.
C	C¬
Hantons noel/ noel/ noel	Hantons noel/ noel/ noel
A lhõneur du filz de Marie/	A l'honneur du filz de Marie/
Laquelle lange Gabriel	Laquelle l'ange Gabriel
Uint saluer: Or ie te prie	Vint saluer: Or je te prie
Entends a moy/	Entends a moy/
Car le hault roy/	Car le hault roy/
Par doulx accordz	Par doulx accordz
Ueut habiter/	Veut habiter/
Et figurer/	Et figurer/
En toy un corps.	En toy un corps.
¶ La uierge dit: Ambassadeur	¶ La vierge dit: Ambassadeur
Cõment en moy/ ce poeut il estre?	Comment en moy/ ce poeut il estre?
Lange respond: Le hault seigneur	L'ange respond: Le hault seigneur
Cela fera/ par sa main dextre:	Cela fera/ par sa main dextre:
Ten obumbrant/	T'en obumbrant/
Auras enfant/	Auras enfant/
Filz de Dauid:	Filz de David:
Emmanuel/	Emmanuel/
Son pere est El/	Son pere est El/
Qui me la dit.	Qui me l'a dit.
¶ Il est le uray Athanatos/	¶ Il est le vray Athanatos/
Sother/ Elohyn/ Saday/	Sother/ Elohyn/ Saday/
Iehouah/ Ia/ ⁊ Theos	Jehouah/ Ja/ et Theos
Autophies/ Adonay/	Autophies/ Adonay/
Tout ce quil ueut	Tout ce qu'il veut
Faire le poeut:	Faire le poeut:
Or croy cela	Or croy cela
De coeur parfaict	De coeur parfaict
Quil sera faict:	Qu'il sera faict:
Car Dieu dit la.	Car Dieu dit la.
¶ La saincte uierge souspiroit	¶ La saincte vierge souspiroit
Disant/ Ange: uoyci lancelle	Disant/ Ange: voyci l'ancelle
Du seigneur Dieu/ lequel pourroit	Du seigneur Dieu/ lequel pourroit
A son plaisir ordonner delle:	A son plaisir ordonner d'elle:
A luy me rends/	A luy me rends/
Et si lattends/	Et si l'attends/
Quil uienne en moy/	Qu'il vienne en moy/
Plein de tout bien/	Plein de tout bien/
Ie ne suis rien/	Je ne suis rien/
Ainsi le croy.	Ainsi le croy.
¶ Alors le sainct esprit forma	¶ Alors le sainct esprit forma
Un corps/ en la fille Dadam:	Un corps/ en la fille D'adam:
Mais sans peche/ qui la forme a	Mais sans peche/ qui la forme a
Dun filz promis a Abraham/	D'un filz promis a Abraham/
Cest Iesus Christ/	C'est Jesus Christ/
Duquel escrit/	Duquel escrit/
A Daniel/	A Daniel/
Quil est sauueur/	Qu'il est sauveur/
Or par doulsceur	Or par doulsceur
Chantons Noel.	Chantons Noel.
¶ Nous auons bien occasion	¶ Nous avons bien occasion
De chanter en grand melodie	De chanter en grand melodie
Noel: Car par sa passion	Noel: Car par sa passion
Christ a guery la maladie/	Christ a guery la maladie/
En son pur sang/	En son pur sang/
Qui est lestang/	Qui est l'estang/
Ou est purge	Ou est purge
Son filz eleu/	Son filz eleu/
Comme iay leu/	Comme j'ay leu/
Uerbe abbrege.	Verbe abbrege.
¶ Autre Noel nouueau sur le chant	¶ Autre Noel nouveau sur le chant
Amy souffrez que ie uous ayme.	Amy souffrez que je vous ayme.
C	C¬
hantons Noel par uoix seraine/	hantons Noel par voix seraine/
Le filz de Dieu: nostre sauueur	Le filz de Dieu: nostre sauveur
Nostre aduocat/ ⁊ protecteur	Nostre advocat/ et protecteur
A prins poͬ noꝰ nature humaine.	A prins pour nous nature humaine.
¶ Adam nous auoit mis en peine	¶ Adam nous avoit mis en peine
Par son peche/ ⁊ son malheur:	Par son peche/ et son malheur:
Mais Iesus Christ nostre seigneur	Mais Jesus Christ nostre seigneur
Noꝰ uoeut sauuer ꝑ foy certaine.	Nous voeut sauver par foy certaine.
¶ Sa mere estoit dame haultaine	¶ Sa mere estoit dame haultaine
Fille a Dauid/ le roy dhonneur:	Fille a David/ le roy d'honneur:
Iesus son filz est grand donneur/	Jesus son filz est grand donneur/
Demandõs luy la bõne estraine.	Demandons luy la bonne estraine.
¶ Allons par foy a son domaine/	¶ Allons par foy a son domaine/
Nul que luy ny est conducteur/	Nul que luy n'y est conducteur/
Il est nostre souuerain pasteur/	Il est nostre souverain pasteur/
Mediateur/ ⁊ capitaine.	Mediateur/ et capitaine.
¶ Allons apres le porte enseigne:	¶ Allons apres le porte enseigne:
Laissons lhõme qui est menteur/	Laissons l'homme qui est menteur/
Allons a Christ/ cest le plus seur:	Allons a Christ/ c'est le plus seur:
Car luy seul uerite enseigne.	Car luy seul verite enseigne.
¶ Il nous appelle/ en uoix benigne:	¶ Il nous appelle/ en voix benigne:
Uiens ten a moy/ paoure pecheur	Viens t'en a moy/ paovre pecheur
Et ie te seray soullageur:	Et je te seray soullageur:
Croyons cela/ cest sa doctrine.	Croyons cela/ c'est sa doctrine.
¶ Chantons noel toute sepmaine	¶ Chantons noel toute sepmaine
Roger tu feras la teneur/	Roger tu feras la teneur/
Et Thomin la contreteneur/	Et Thomin la contreteneur/
Uoila cõment le chãt se maine.	Voila comment le chant se maine.
¶ Allons querir nostre uoisine:	¶ Allons querir nostre voisine:
Car chascun doibt estre enseigneur	Car chascun doibt estre enseigneur
De uerite: de paour derreur	De verite: de paour d'erreur
Annõceons donc/ ceste gesine.	Annonceons donc/ ceste gesine.
¶ Par grace en foy sans faire mine	¶ Par grace en foy sans faire mine
Christ ueult sauuer/ en grãd doulceur	Christ veult sauver/ en grand doulceur
Tous les pecheurs/ contrictz en coeur:	Tous les pecheurs/ contrictz en coeur:
Cõme sainct Paul le determine.	Comme sainct Paul le determine.
¶ Autre Noel nouueau sur le chãt	¶ Autre Noel nouveau sur le chant
Na tu point ueu la Peronnelle.	N'a tu point veu la Peronnelle.
C	C¬
Hantons noel du filz Marie/	Hantons noel du filz Marie/
Par doulx accord spirituel/	Par doulx accord spirituel/
Elle nen sera point marrie:	Elle n'en sera point marrie:
Chantons noel/ noel/ noel.	Chantons noel/ noel/ noel.
¶ Sa mere estoit uierge pucelle/	¶ Sa mere estoit vierge pucelle/
Qui tousiours fit son mandement:	Qui tousjours fit son mandement:
Pour lhõnorer faisons cõme elle/	Pour l'honnorer faisons comme elle/
Seruons a son filz seulement.	Servons a son filz seulement.
¶ Il la remply de toute grace/	¶ Il l'a remply de toute grace/
Gloire ⁊ hõneur/ a Dieu en soit:	Gloire et honneur/ a Dieu en soit:
Retournõs nous deuers sa face/	Retournons nous devers sa face/
A luy tout seul cela on doibt.	A luy tout seul cela on doibt.
¶ Marie est temple ⁊ tabernacle/	¶ Marie est temple et tabernacle/
Auquel Iesus Christ reposa:	Auquel Jesus Christ reposa:
En nous est faict un tel miracle/	En nous est faict un tel miracle/
Sainsi par foy croyons cela.	S'ainsi par foy croyons cela.
¶ Ie croy quau ciel/ na nulle dame	¶ Je croy qu'au ciel/ n'a nulle dame
Qui ayme Dieu/ de meilleur coeur:	Qui ayme Dieu/ de meilleur coeur:
Qui en dit mal/ ou la diffame/	Qui en dit mal/ ou la diffame/
Il est meschant ⁊ un menteur.	Il est meschant et un menteur.
¶ Ton redempteur/ O bien heures	¶ Ton redempteur/ O bien heures
Tu as conceu/ ⁊ lalaictas:	Tu as conceu/ et l'alaictas:
Mais uierge tu es demouree/	Mais vierge tu es demouree/
Neuf moys en ton corps le portas.	Neuf moys en ton corps le portas.
¶ Tu es en Syon confermee/	¶ Tu es en Syon confermee/
Ie dis en contemplation/	Je dis en contemplation/
Ton filz ta tousiours bien gardee/	Ton filz t'a tousjours bien gardee/
Comme fille delection.	Comme fille d'election.
¶ Dame haulte plus que Cypres/	¶ Dame haulte plus que Cypres/
Par foy en Christ tu as repos/	Par foy en Christ tu as repos/
Nous lattendons aussi apres/	Nous l'attendons aussi apres/
Dieu faict des siens a son propos.	Dieu faict des siens a son propos.
¶ Nous chanterõs rendantz louenge	¶ Nous chanterons rendantz louenge
A un seul Christ Noel Noel/	A un seul Christ Noel Noel/
Car il ny a ny sainct ny ange	Car il n'y a ny sainct ny ange
Qui fut iamais Emmanuel.	Qui fut jamais Emmanuel.
¶ Chantons Noel a nostre espoux	¶ Chantons Noel a nostre espoux
Par foy en luy nostre ame est pure	Par foy en luy nostre ame est pure
De chanter chascun soit ialoux	De chanter chascun soit jaloux
Dun chãt de coeur qui tousiours dure.	D'un chant de coeur qui tousjours dure.
¶ Autre Noel nouueau sur le chant	¶ Autre Noel nouveau sur le chant
Si de bon coeur uous ayme.	Si de bon coeur vous ayme.
C	C¬
Hantons ie uous en prie	Hantons je vous en prie
Noel ioyeusement	Noel joyeusement
De Christ filz de Marie	De Christ filz de Marie
Nay temporellement:	Nay temporellement:
Chantons Noel Noel/	Chantons Noel Noel/
Pour le roy eternel/	Pour le roy eternel/
A sa natiuite:	A sa nativite:
Nous a donne liesse/	Nous a donne liesse/
Et a grace inuite.	Et a grace invite.
¶ Marie sans tristesse	¶ Marie sans tristesse
Enfanta Iesus Christ:	Enfanta Jesus Christ:
Puis le mis en la cresche/	Puis le mis en la cresche/
Ou grand froid il souffrit:	Ou grand froid il souffrit:
Cestoit pour nous sauuer/	C'estoit pour nous sauver/
Et noz debtes payer:	Et noz debtes payer:
Croyez pour uray cela/	Croyez pour vray cela/
Lange ce beau miracle/	L'ange ce beau miracle/
Aux pasteurs ne cela.	Aux pasteurs ne cela.
¶ Uoyez le tabernacle	¶ Voyez le tabernacle
Uoyez le cõmun lieu	Voyez le commun lieu
Cest ung paoure habitacle	C'est ung paovre habitacle
Pour le uray filz de Dieu	Pour le vray filz de Dieu
Dages y sont uenuz	D'ages y sont venuz
Et de loing accouruz	Et de loing accouruz
Pour adorer lenfant	Pour adorer l'enfant
Dor/ dencens/ ⁊ de myrrhe.	D'or/ d'encens/ et de myrrhe.
La foy signifiant.	La foy signifiant.
¶ Toy chrestien admire	¶ Toy chrestien admire
Ceste natiuite	Ceste nativite
Regarde bien ⁊ mire	Regarde bien et mire
La grande humilite	La grande humilite
Du filz de Dieu uray roy:	Du filz de Dieu vray roy:
Doubz luy humilie toy/	Doubz luy humilie toy/
Luy demandant pardon:	Luy demandant pardon:
Car nostre chair a prinse	Car nostre chair a prinse
Par amour/ non par don.	Par amour/ non par don.
¶ Robin ⁊ toy Denyse/	¶ Robin et toy Denyse/
En uoz cõmuns propos	En voz communs propos
Ne faictes point deuise	Ne faictes point devise
Quand estes a repos	Quand estes a repos
Que de nostre seigneur	Que de nostre seigneur
Certes cest le meilleur	Certes c'est le meilleur
Il sera auec uous	Il sera avec vous
Car cest son euangile,	Car c'est son evangile,
Croyons cela trestous.	Croyons cela trestous.
¶ Autre Noel nouueau sur le chant	¶ Autre Noel nouveau sur le chant
Las que faictes uous de mon coeur	Las que faictes vous de mon coeur
Ma dame qui le gardez tant.	Ma dame qui le gardez tant.
C	C¬
Hantons noel noel noel/	Hantons noel noel noel/
Tous chrestiens fidelement/	Tous chrestiens fidelement/
En lhonneur du roy supernel:	En l'honneur du roy supernel:
Qui fut faict nostre sauuement	Qui fut faict nostre sauvement
Le filz de dieu omnipotent:	Le filz de dieu omnipotent:
A prins pour nous humanite:	A prins pour nous humanite:
De laquelle tant humblement	De laquelle tant humblement
Obumbra sa diuinite.	Obumbra sa divinite.
¶ Pour le peche que Adam cõmist	¶ Pour le peche que Adam commist
Tous feusmes a perdition:	Tous feusmes a perdition:
Car entre nous ⁊ Dieu/ il mist	Car entre nous et Dieu/ il mist
Grand discord ⁊ dissention/	Grand discord et dissention/
Dont de salut priuation	Dont de salut privation
Eurent Adam ⁊ ses enfantz/	Eurent Adam et ses enfantz/
Et fut en desolation	Et fut en desolation
Le monde plus de cinq mille ans.	Le monde plus de cinq mille ans.
¶ Misericorde ⁊ Uerite/	¶ Misericorde et Verite/
Eurent de nous compassion:	Eurent de nous compassion:
Cest Dieu qui par grand Charite/	C'est Dieu qui par grand Charite/
Traicta nostre redemption:	Traicta nostre redemption:
Et la deliberation	Et la deliberation
Fut faicte au ciel a Gabriel	Fut faicte au ciel a Gabriel
Que pour nostre saluation	Que pour nostre salvation
Le filz seroit hõme mortel.	Le filz seroit homme mortel.
¶ Gabriel fut lambassadeur/	¶ Gabriel fut l'ambassadeur/
De ce mystere sumptueux:	De ce mystere sumptueux:
Et a Marie en grand honneur	Et a Marie en grand honneur
Fit le message merueilleux/	Fit le message merveilleux/
Disant: Le filz du roy des cieulx	Disant: Le filz du roy des cieulx
Met son amour si fort en uous/	Met son amour si fort en vous/
Que de uostre sang gracieux	Que de vostre sang gracieux
Prẽdra corps mortel poͬ nous tous.	Prendra corps mortel pour nous tous.
¶ La uierge sesbahit cõment	¶ La vierge s'esbahit comment
Ceste parolle estre pourroit/	Ceste parolle estre pourroit/
Disant que dhõme attouchement	Disant que d'homme attouchement
Rauoit eu: ⁊ iamais nauroit/	Ravoit eu: et jamais n'auroit/
Mais que a Dieu la seruante estoit	Mais que a Dieu la servante estoit
Pour obeyr a son credit:	Pour obeyr a son credit:
Et puis que ainsi a Dieu plaisoit	Et puis que ainsi a Dieu plaisoit
Ce fut faict cõme il auoit dit.	Ce fut faict comme il avoit dit.
¶ Par la uertu du sainct esprit/	¶ Par la vertu du sainct esprit/
A ce mot de credulite	A ce mot de credulite
Conceut son sauueur Iesus christ/	Conceut son sauveur Jesus christ/
La uierge en son integrite:	La vierge en son integrite:
Et quãd par neuf moys leust porte/	Et quand par neuf moys l'eust porte/
En Bethleem trespurement/	En Bethleem tres purement/
Sans corrumpre uirginite/	Sans corrumpre virginite/
Elle enfanta diuinement.	Elle enfanta divinement.
¶ Au naistre de ce nouueau roy/	¶ Au naistre de ce nouveau roy/
On a ueu signes merueilleux:	On a veu signes merveilleux:
Lestoille luyst: en bel arroy/	L'estoille luyst: en bel arroy/
Les sages sont uenuz ioyeux:	Les sages sont venuz joyeux:
Les anges chantz melodieux/	Les anges chantz melodieux/
Ont faict: en annõceant la paix/	Ont faict: en annonceant la paix/
A la uenue au dieu des dieux	A la venue au dieu des dieux
Ce quon nauoit ouy iamais.	Ce qu'on n'avoit ouy jamais.
¶ Les sages tresparfaictz en sens	¶ Les sages tres parfaictz en sens
Ont adore le filz de Dieu:	Ont adore le filz de Dieu:
En apportant/ or/ myrrhe/ encens/	En apportant/ or/ myrrhe/ encens/
Comme recite sainct Matthieu:	Comme recite sainct Matthieu:
Et les pasteurs uenuz au lieu/	Et les pasteurs venuz au lieu/
En la cresche lont trouue mis/	En la cresche l'ont trouve mis/
Et recline tout au millieu:	Et recline tout au millieu:
Notez bien cela mes amys.	Notez bien cela mes amys.
¶ Les sages sen sont retournez	¶ Les sages s'en sont retournez
En leurs pays ioyeusement:	En leurs pays joyeusement:
A herodes ne sont allez/	A herodes ne sont allez/
Dont il est trouble grandement:	Dont il est trouble grandement:
Et les pasteurs ont dit cõment	Et les pasteurs ont dit comment
Le uerbe diuin estoit ne/	Le verbe divin estoit ne/
On sesbahist du preschement/	On s'esbahist du preschement/
Et en est on tout estonne.	Et en est on tout estonne.
¶ O roy des cieulx Dieu eternel	¶ O roy des cieulx Dieu eternel
De tout le monde plasmateur:	De tout le monde plasmateur:
Par le moyen de lenfant bel/	Par le moyen de l'enfant bel/
Lequel seul est mediateur/	Lequel seul est mediateur/
Faictz nous pardon: Cest le sauueur	Faictz nous pardon: C'est le sauveur
Lequel est mort pour les humains	Lequel est mort pour les humains
Au nom duquel chantons de coeur	Au nom duquel chantons de coeur
Noel noel/ a ioinctes mains.	Noel noel/ a joinctes mains.
¶ Autre Noel nouueau sur le chant	¶ Autre Noel nouveau sur le chant
O paoure tresorier.	O paovre tresorier.
C	C¬
Hantons noel noel	Hantons noel noel
En toute diligence	En toute diligence
Le sainct ⁊ iuste ⁊ bel/	Le sainct et juste et bel/
Congnoissant sa souffrance/	Congnoissant sa souffrance/
Et indigence/	Et indigence/
Desiroit ce beau iour/	Desiroit ce beau jour/
Plein de plaisance/	Plein de plaisance/
Chantons nau sans seiour.	Chantons nau sans sejour.
¶ Quand Marie enfanta	¶ Quand Marie enfanta
Le filz de Dieu le pere/	Le filz de Dieu le pere/
Presens on luy porta:	Presens on luy porta:
Ainsi debuons nous faire	Ainsi debvons nous faire
Pour tout affaire:	Pour tout affaire:
Il demande ung coeur net/	Il demande ung coeur net/
Or ne differe	Or ne differe
Robin chanter naulet.	Robin chanter naulet.
¶ Iacquette ⁊ toy Margot/	¶ Jacquette et toy Margot/
Faictes chantz armoniques/	Faictes chantz armoniques/
Non pas cõme ung cagot:	Non pas comme ung cagot:
Mais de uoix autentiques/	Mais de voix autentiques/
Et angeliques:	Et angeliques:
Car Iesus Christ est ne/	Car Jesus Christ est ne/
Motz ueridiques/	Motz veridiques/
Sans luy tout est damne.	Sans luy tout est damne.
¶ Graces a luy rendons/	¶ Graces a luy rendons/
De coeur/ de uoix/ ⁊ dame/	De coeur/ de voix/ et dame/
Et salut attendons	Et salut attendons
De luy: car cest blaspheme	De luy: car c'est blaspheme
Dire que femme	Dire que femme
Puisse donner repos:	Puisse donner repos:
Cil est infame	Cil est infame
Qui soustient ces propos.	Qui soustient ces propos.
¶ Quel sainct est mort pour nous?	¶ Quel sainct est mort pour nous?
Tout homme est au deluge	Tout homme est au deluge
De mal: sil nest rescoux	De mal: s'il n'est rescoux
Damne sera du iuge/	Damne sera du juge/
Christ ton refuge	Christ ton refuge
Sera tout temps ⁊ lieux/	Sera tout temps et lieux/
Et ton confuge/	Et ton confuge/
Certes cest pour le mieulx.	Certes c'est pour le mieulx.
¶ Quand donc tu as pardon	¶ Quand donc tu as pardon
De ton mal ⁊ misere:	De ton mal et misere:
Cest par la passion	C'est par la passion
De Iesus Christ ton frere/	De Jesus Christ ton frere/
Roy debonnaire/	Roy debonnaire/
Duquel prouient salut:	Duquel provient salut:
Car satisfaire	Car satisfaire
Pour nous nul ne ualut.	Pour nous nul ne valut.
¶ Noel sur le chãt faulte dargẽt ⁊c.	¶ Noel sur le chant faulte d'argent etc.
F	F¬
Aulte de foy cest erreͬ nõ pareille/	Aulte de foy c'est erreur non pareille/
Si ie le dis las ie scay biẽ poͬquoy:	Si je le dis las je scay bien pourquoy:
Car qui na foy/ iamais nest a requoy	Car qui n'a foy/ jamais n'est a requoy
De sõ esprit dõt poĩt ne mesmerueille.	De son esprit dont point ne m'esmerveille.
¶ Lhõe sans foy tousioͬs cõmet follie/	¶ L'homme sans foy tousjours commet follie/
Et si ne poeut iamais rien meriter/	Et si ne poeut jamais rien meriter/
Par franc uouloir/ helas mais irriter	Par franc vouloir/ helas mais irriter
Le doulx Iesus/ qͥ les pecheurs dessie.	Le doulx Jesus/ qui les pecheurs dessie.
¶ Si le seigneur la maison ne edifie/	¶ Si le seigneur la maison ne edifie/
En y mettant de sa grace la main/	En y mettant de sa grace la main/
Perdent leurs tẽps ⁊ labeurẽt en uain/	Perdent leurs temps et labeurent en vain/
Ceulx qui la font/ ie le uous certifie.	Ceulx qui la font/ je le vous certifie.
¶ Aussi celuy qui na de dieu la grace/	¶ Aussi celuy qui n'a de dieu la grace/
Labeure en uain/ car ꝑ nul de ses fais	Labeure en vain/ car par nul de ses fais
En paradis aller/ ne poeut iamais	En paradis aller/ ne poeut jamais
Pour gloire auoir ⁊ cõtempler sa face.	Pour gloire avoir et contempler sa face.
¶ Que ferõs noꝰ dõcq̃s bergerõnettes	¶ Que ferons nous doncques bergeronnettes
Pour auoir part auec le roy des roys?	Pour avoir part avec le roy des roys?
Chantõs noel/ noel par doulx arroys/	Chantons noel/ noel par doulx arroys/
Et lexprimõs ꝑ foy ⁊ oeuures nettes.	Et l'exprimons par foy et oeuvres nettes.
¶ Par la uertu de sa saincte euangile/	¶ Par la vertu de sa saincte evangile/
Serons sauuez ⁊ aurõs paix en nous/	Serons sauvez et aurons paix en nous/
Et en croyãt a Iesus nostre espoux/	Et en croyant a Jesus nostre espoux/
De ce chantons noel par chãps ⁊ uile.	De ce chantons noel par champs et vile.
¶ Autre Noel nouueau sur le chant	¶ Autre Noel nouveau sur le chant
Lautre iour iouer malloye	L'autre jour jouer m'alloye
Au ioly boys pour mon plaisir.	Au joly boys pour mon plaisir.
C	C¬
hantons noel tous en grãd ioye/	hantons noel tous en grand joye/
A seruir Christ/ prenons plaisir:	A servir Christ/ prenons plaisir:
Cest uerite/ la uie/ ⁊ uoye:	C'est verite/ la vie/ et voye:
Quon doibt ca bas suyure ⁊ tenir:	Qu'on doibt ca bas suyvre et tenir:
Il est notoire.	Il est notoire.
Chantons Noel	Chantons Noel
A lhonneur du grand roy de gloire.	A l'honneur du grand roy de gloire.
¶ Tu es uray dieu/ aussi uray hõme/	¶ Tu es vray dieu/ aussi vray homme/
Du roy Dauid es descendu/	Du roy David es descendu/
Pour nous sauuer pour toute somme/	Pour nous sauver pour toute somme/
Par toy pardon nous est rendu/	Par toy pardon nous est rendu/
Aussi ta grace/	Aussi ta grace/
Iesus sauueur	Jesus sauveur
Retourne a nous ta saincte face.	Retourne a nous ta saincte face.
¶ Tu as este mis en la cresche	¶ Tu as este mis en la cresche
Et uisite/ des pastoureaux	Et visite/ des pastoureaux
Et lestoille/ les sages dresse	Et l'estoille/ les sages dresse
Qui sont uenuz sur grãdz chameaux	Qui sont venuz sur grandz chameaux
Pour faire offrande	Pour faire offrande
A toy seigneur	A toy seigneur
De mes pechez pardon demande.	De mes pechez pardon demande.
¶ Huyct iours apres/ tu fus au tẽple:	¶ Huyct jours apres/ tu fus au temple:
Entre pecheurs/ la circoncis	Entre pecheurs/ la circoncis
Pour nous laisser le sainct exemple	Pour nous laisser le sainct exemple
Quen nous peche/ doibt estre occis:	Qu'en nous peche/ doibt estre occis:
Cest chose seure/	C'est chose seure/
Sainct innocent	Sainct innocent
Fault il que pour nous tous tu meure.	Fault il que pour nous tous tu meure.
¶ Autre chemin ont prins les sages	¶ Autre chemin ont prins les sages
Pour retourner/ en leurs pays.	Pour retourner/ en leurs pays.
Herode a faict/ maĩtz grãdz outrages:	Herode a faict/ maintz grandz outrages:
Car les enfantz/ a mort a mis	Car les enfantz/ a mort a mis
Quel satellite?	Quel satellite?
Seigneur puissant	Seigneur puissant
Tu fus porte droit en Egypte.	Tu fus porte droit en Egypte.
¶ Douze ans apres ta naissance	¶ Douze ans apres ta naissance
Fus au millieu/ des grandz docteurs:	Fus au millieu/ des grandz docteurs:
Lesquelz sont de ta sapience	Lesquelz sont de ta sapience
Moult esbahis/ dedans leurs coeurs:	Moult esbahis/ dedans leurs coeurs:
Car ta doctrine/	Car ta doctrine/
Uray filz de dieu	Vray filz de dieu
Estoit celeste ⁊ tresdiuine.	Estoit celeste et tres divine.
¶ Trente troys ans/ auoys en eage	¶ Trente troys ans/ avoys en eage
Quand tu souffris la passion/	Quand tu souffris la passion/
Pour sauuer tout lhumain lignage	Pour sauver tout l'humain lignage
Croyant la resurrection:	Croyant la resurrection:
Sans uitupere/	Sans vitupere/
Mais maintenant	Mais maintenant
Tu siedz a la dextre du pere.	Tu siedz a la dextre du pere.
¶ De la tu doibs uenir au monde	¶ De la tu doibs venir au monde
Pour les mortz ⁊ les uifz iuger	Pour les mortz et les vifz juger
Misericorde en toy abonde/	Misericorde en toy abonde/
En quoy tu ueux les tiens sauuer:	En quoy tu veux les tiens sauver:
Tu as iustice/	Tu as justice/
Mon aduocat	Mon advocat
Au iugement/ soys moy propice.	Au jugement/ soys moy propice.
¶ O Iesus auquel on doibt croyre/	¶ O Jesus auquel on doibt croyre/
Si ton sermon est entendu:	Si ton sermon est entendu:
Tu ne ueulx doeuure meritoire	Tu ne veulx d'oeuvre meritoire
Que paradis nous soit uendu:	Que paradis nous soit vendu:
Mais quon le baille	Mais qu'on le baille
A tous pour neant	A tous pour neant
Sans en payer denier ny maille.	Sans en payer denier ny maille.
¶ Autre Noel sur le chant: Princes	¶ Autre Noel sur le chant: Princes
uueillez nous pardõner. ¶ Et sur le	vueillez nous pardonner. ¶ Et sur le
chãt Helas q̃ uous a faict mõ coeur.	chant Helas que vous a faict mon coeur.
R	R¬
Esueillez uous gẽtilz pasteurs	Esveillez vous gentilz pasteurs
Chantez melodieusement	Chantez melodieusement
Femmes/ enfantz/ ⁊ seruiteurs/	Femmes/ enfantz/ et serviteurs/
Fairez chanter pareillement:	Fairez chanter pareillement:
Notez la facon/ ⁊ cõment	Notez la facon/ et comment
Uous chanterez:	Vous chanterez:
En sainct Matthieu expressement	En sainct Matthieu expressement
Il est escript/ Ainsi direz	Il est escript/ Ainsi direz
¶ Nostre pere qui es es cieulx	¶ Nostre pere qui es es cieulx
Sanctifie soit ton sainct nom/	Sanctifie soit ton sainct nom/
Et ton royaume precieux	Et ton royaume precieux
Nous aduiengne/ fais nous en don:	Nous adviengne/ fais nous en don:
Pere tressainct/ pere tresbon/	Pere tres sainct/ pere tres bon/
Nous tes enfantz	Nous tes enfantz
De toy seul attendons pardon/	De toy seul attendons pardon/
Tu las promis aux urays croyantz.	Tu l'as promis aux vrays croyantz.
¶ Soit accomply le uouloir tien	¶ Soit accomply le vouloir tien
En la terre/ cõme est au ciel:	En la terre/ comme est au ciel:
Et nostre pain cottidien	Et nostre pain cottidien
Donne nous O pere eternel	Donne nous O pere eternel
Aussi le pain spirituel/	Aussi le pain spirituel/
Qui est la foy	Qui est la foy
En Christ ton filz coeternel/	En Christ ton filz coeternel/
Lors suis mangeãt/ quand ie le croy.	Lors suis mangeant/ quand je le croy.
¶ Pardonne nous tous noz pechez/	¶ Pardonne nous tous noz pechez/
Ainsi que nous les pardonnons	Ainsi que nous les pardonnons
A ceux qui nous ont offensez:	A ceux qui nous ont offensez:
En Iesus Christ lexemple auons/	En Jesus Christ l'exemple avons/
Pardonnant aux iuifz felons:	Pardonnant aux juifz felons:
O pardonneur	O pardonneur
De toy tout seul grace attendons/	De toy tout seul grace attendons/
Pour paruenir au parc dhonneur.	Pour parvenir au parc d'honneur.
¶ Nostre seigneur ne nous induitz	¶ Nostre seigneur ne nous induitz
Nulle fois en tentation/	Nulle fois en tentation/
Si par Satan sommes seduitz/	Si par Satan sommes seduitz/
Oste nous de seduction/	Oste nous de seduction/
Par ta forte protection/	Par ta forte protection/
Deliure nous/	Delivre nous/
Ou nous irions sans fiction	Ou nous irions sans fiction
A la dãnation trestous.	A la damnation trestous.
¶ Pour nous deliurer de cela/	¶ Pour nous delivrer de cela/
Ton filz Iesus est nay pour tous/	Ton filz Jesus est nay pour tous/
En temps certain se reuela	En temps certain se revela
Nostre sauueur ⁊ nostre espoux/	Nostre sauveur et nostre espoux/
Lequel soustint pour nous les coups	Lequel soustint pour nous les coups
Le doulx aigneau/	Le doulx aigneau/
Fut mis a mort des cruelz loups	Fut mis a mort des cruelz loups
Pour nous sauuer/ Or chantõs nau.	Pour nous sauver/ Or chantons nau.
¶ Autre Noel nouueau sur le chant	¶ Autre Noel nouveau sur le chant
Tous les regretz quoncques furẽt	Tous les regretz quoncques furent
au monde ⁊c.	au monde etc.
T	T¬
Ous les pasteͬs qͥ regẽtez le mõde	Ous les pasteurs qui regentez le monde
Regardez biẽ/ en q̃l chemin ⁊ uoye	Regardez bien/ en quel chemin et voye
Uous cõduysez/ moutõs ⁊ de q̃lle unde	Vous conduysez/ moutons et de quelle unde
Les abreuuez/ rien nest q̃ dieu ne uoye.	Les abreuvez/ rien n'est que dieu ne voye.
¶ Noͬrissez les du pain quõ faict ⁊ fõde	¶ Nourrissez les du pain qu'on faict et fonde
Des saĩctz escriptz/ gardez uoꝰ biẽ quõ	Des sainctz escriptz/ gardez vous bien qu'on
(ne oye	ne oye
De uoz bouches/ sortir parolle ĩmude/	De voz bouches/ sortir parolle immude/
Tous uoz ꝓpos serõt en saincte ioye.	Tous voz propos seront en saincte joye.
¶ Chãtez noel/ noel en uoix profonde/	¶ Chantez noel/ noel en voix profonde/
Et delaissez de uoz chãtz prẽdre proye:	Et delaissez de voz chantz prendre proye:
Gardez uous biẽ q̃ le loup ne cõfonde	Gardez vous bien que le loup ne confonde
Brebis/ moutõs/ poulle/ chappõ ⁊ oye.	Brebis/ moutons/ poulle/ chappon et oye.
¶ Aucuns de uous ont relaxe la bõde	¶ Aucuns de vous ont relaxe la bonde
A tout peche/ poͬ dieu quõ y pouruoye:	A tout peche/ pour dieu qu'on y pourvoye:
Car tout le mal/ qui au brebis abonde	Car tout le mal/ qui au brebis abonde
Souuẽt prouiẽt/ du pasteur qͥ desuoye.	Souvent provient/ du pasteur qui desvoye.
¶ Apollo uient/ lequel par sa faconde	¶ Apollo vient/ lequel par sa faconde
Faict ẽdormir Argus soubz la soulsoye	Faict endormir Argus soubz la soulsoye
Puis Apollo/ accourt qui de sa fonde	Puis Apollo/ accourt qui de sa fonde
Le met a mort/ on a biẽ froit soubz saye	Le met a mort/ on a bien froit soubz saye
¶ Paourespasteͬs/ uoici ou ie me fõde	¶ Paovres pasteurs/ voici ou je me fonde
Suyuez Iesus/ qui iamais ne foruoye	Suyvez Jesus/ qui jamais ne forvoye
De luy tout biẽ ⁊ tout hõneur redõde:	De luy tout bien et tout honneur redonde:
Allez a luy par foy/ il uous cõuoye.	Allez a luy par foy/ il vous convoye.
¶ Autre Noel sur le chãt de lhymne:	¶ Autre Noel sur le chant de l'hymne:
Uerbum supernum prodiens.	Verbum supernum prodiens.
U	V¬
Erbe diuin/ uerbe eternel/	Erbe divin/ verbe eternel/
Qui es uenu pour les humains:	Qui es venu pour les humains:
A ton honneur chantons Noel	A ton honneur chantons Noel
Ioyeusement ⁊ soir ⁊ mains.	Joyeusement et soir et mains.
¶ Illumine mon paoure coeur/	¶ Illumine mon paovre coeur/
Tu es lillumination/	Tu es l'illumination/
Et le salut a tout pecheur	Et le salut a tout pecheur
A toute gent ⁊ nation.	A toute gent et nation.
¶ Aussi tu es le protecteur/	¶ Aussi tu es le protecteur/
Le defenseur ⁊ le support/	Le defenseur et le support/
Pour soustenir ton seruiteur/	Pour soustenir ton serviteur/
Si Satan luy ueult faire effort.	Si Satan luy veult faire effort.
¶ Quand gens peruers de rage pleins	¶ Quand gens pervers de rage pleins
Uiendront cuydantz me despecher/	Viendront cuydantz me despecher/
A toy iray par uaulx ⁊ plains/	A toy iray par vaulx et plains/
Deuotement secours cercher.	Devotement secours cercher.
¶ Par toy seront debilitez	¶ Par toy seront debilitez
Mes ennemys/ ⁊ sans pouoir	Mes ennemys/ et sans povoir
Ie ne crains leurs subtilitez/	Je ne crains leurs subtilitez/
Si ie puis en toy foy auoir.	Si je puis en toy foy avoir.
¶ Si leurs chasteaulx sont cõtre moy/	¶ Si leurs chasteaulx sont contre moy/
Ientendz toute tentation/	J'entendz toute tentation/
Ie nen prendray/ soucy nesmoy:	Je n'en prendray/ soucy nesmoy:
Car ie suis ta plantation.	Car je suis ta plantation.
¶ Si ie uoy batailles leuer	¶ Si je voy batailles lever
Contre moy par mes ennemys/	Contre moy par mes ennemys/
Tu es fort pour me releuer/	Tu es fort pour me relever/
Quand iay mon espoir en toy mis.	Quand j'ay mon espoir en toy mis.
¶ Iay demande a mon seigneur	¶ J'ay demande a mon seigneur
Une chose de coeur parfaict/	Une chose de coeur parfaict/
Cest quil me doint maison dhonneur/	C'est qu'il me doint maison d'honneur/
Pour le merite quil a faict.	Pour le merite qu'il a faict.
¶ Or faict en soit son sainct uouloir/	¶ Or faict en soit son sainct vouloir/
Non point le mien/ qui ne uault rien/	Non point le mien/ qui ne vault rien/
Et qui de soy ne poeut ualoir	Et qui de soy ne poeut valoir
Chose qui soit/ ie lentends bien.	Chose qui soit/ je l'entends bien.
¶ Gaultier/ Robin/ ⁊ toy Margot/	¶ Gaultier/ Robin/ et toy Margot/
Uoyla quon doibt croyre ⁊ chanter/	Voyla qu'on doibt croyre et chanter/
Non point sans foy cõme ung bigot/	Non point sans foy comme ung bigot/
Qui ne faict rien que barbotter.	Qui ne faict rien que barbotter.
¶ Autre Noel nouueau sur le chant	¶ Autre Noel nouveau sur le chant
A lombre dun buyssonnet	A l'ombre d'un buyssonnet
A lore dune saulsoye.	A l'ore d'une saulsoye.
I	J¬
Ouys chanter langelot	'Ouys chanter l'angelot
A lore dune saulsoye/	A l'ore d'une saulsoye/
Qui disoit uien ten Guillot	Qui disoit vien t'en Guillot
Uers Bethleem prendre uoye/	Vers Bethleem prendre voye/
Et la uerras (beny soye)	Et la verras (beny soye)
Le filz de Dieu nouueau ne/	Le filz de Dieu nouveau ne/
Il uient pour te mettre en ioye/	Il vient pour te mettre en joye/
Ne crains point destre dãne.	Ne crains point d'estre damne.
¶ Alors prins mon palletot/	¶ Alors prins mon palletot/
Et Taupin le chien quauoye/	Et Taupin le chien qu'avoye/
Puis ioue de mon flaiot	Puis joue de mon flaiot
La chanson que ouy iauoye/	La chanson que ouy j'avoye/
Doulcement ie la chantoye/	Doulcement je la chantoye/
Lon temps lay demene:	Lon temps l'ay demene:
Car souuent ie repetoye	Car souvent je repetoye
Ie ne crains destre damne.	Je ne crains destre damne.
¶ Raison pourquoy? laignelot	¶ Raison pourquoy? l'aignelot
Est uenu oster la proye	Est venu oster la proye
A Satan ⁊ Astaroth:	A Satan et Astaroth:
Par laigneau/ Christ ientendoye/	Par l'aigneau/ Christ j'entendoye/
Au nom duquel ie seroye	Au nom duquel je seroye
Sauue/ cõme est ordonne:	Sauve/ comme est ordonne:
Pour ce que my attendoye/	Pour ce que my attendoye/
Ie ne crains destre damne.	Je ne crains destre damne.
¶ Adonc suruint ung cagot/	¶ Adonc survint ung cagot/
En disant que ie mentoye/	En disant que je mentoye/
Tu auras (dist) ung fagot	Tu auras (dist) ung fagot
Pour te rostir cõme une oye:	Pour te rostir comme une oye:
Si tu as force monnoye/	Si tu as force monnoye/
Fais quil soit a moy donne/	Fais qu'il soit a moy donne/
Quand dargent tu nous pouruoye	Quand d'argent tu nous pourvoye
Ne crains point destre damne.	Ne crains point destre damne.
¶ Ie luy donnay dun sabot	¶ Je luy donnay d'un sabot
Sur le chief/ cõme uouloye:	Sur le chief/ comme vouloye:
Disant/ maistre coquenot	Disant/ maistre coquenot
Si par uous sauue iestoye	Si par vous sauve j'estoye
En uain Christ sauueur auroye/	En vain Christ sauveur auroye/
Quand ie leuz bien blasonne	Quand je leuz bien blasonne
Finalement luy disoye	Finalement luy disoye
Ie ne crains destre damne.	Je ne crains destre damne.
¶ Autre Noel nouueau sur le chant	¶ Autre Noel nouveau sur le chant
Dieu gard de mon coeur la tresgẽte	Dieu gard de mon coeur la tres gente
Gente de corps ⁊ de facon.	Gente de corps et de facon.
M	M¬
Oderateur/ qui tout regente	Oderateur/ qui tout regente
A toy soit la gloire ⁊ honneur/	A toy soit la gloire et honneur/
Lhõme nest que chair pestilente/	L'homme n'est que chair pestilente/
Ingrat/ meschant/ remply dhorreur:	Ingrat/ meschant/ remply d'horreur:
Nest ce point donc grand deshõneur/	N'est ce point donc grand deshonneur/
Glorifier telle uermine?	Glorifier telle vermine?
Roy eternel/ oys ma clameur:	Roy eternel/ oys ma clameur:
Et ton aureille a moy encline.	Et ton aureille a moy encline.
¶ Nous te louons dieu plein de grace	¶ Nous te louons dieu plein de grace
Et confessons par uiue foy/	Et confessons par vive foy/
Et lexprimons en toute place/	Et l'exprimons en toute place/
Croyantz que seul es nostre roy/	Croyantz que seul es nostre roy/
A toy honneur faict le charroy	A toy honneur faict le charroy
Des cherubins ⁊ des puissances/	Des cherubins et des puissances/
Disant Sainct/ sainct/ saĩct par arroy/	Disant Sainct/ sainct/ sainct par arroy/
Et par motez pleins daccordances.	Et par motez pleins d'accordances.
¶ Au chrestien il est notoire	¶ Au chrestien il est notoire
Que terre ⁊ cieulx/ sont de toy pleins/	Que terre et cieulx/ sont de toy pleins/
Et la maieste de ta gloire/	Et la maieste de ta gloire/
Redonde par montz ⁊ par plains/	Redonde par montz et par plains/
De ton hault ciel/ oys noz complains/	De ton hault ciel/ oys noz complains/
Et noz desirs ⁊ noz prieres:	Et noz desirs et noz prieres:
A toy nous esseuons noz mains/	A toy nous essevons noz mains/
Ne regarde point noz manieres.	Ne regarde point noz manieres.
¶ La glorieuse compaignie	¶ La glorieuse compaignie
Des apostres/ a grand desir	Des apostres/ a grand desir
De te louer en melodie/	De te louer en melodie/
Les prophetes prendront plaisir/	Les prophetes prendront plaisir/
Le confesseur ⁊ le martyr:	Le confesseur et le martyr:
Et tous les sainctz de ton eglise/	Et tous les sainctz de ton eglise/
Lesquelz tont uoulu seul choisir/	Lesquelz t'ont voulu seul choisir/
Te loueront sans nulle feintise.	Te loueront sans nulle feintise.
¶ Tu es le pere uenerable/	¶ Tu es le pere venerable/
Pere tressainct/ pere tresbon/	Pere tres sainct/ pere tres bon/
Ton sainct filz/ le uerbe ineffable	Ton sainct filz/ le verbe ineffable
Nous a cy bas presche ton nom/	Nous a cy bas presche ton nom/
Et reuele en son sermon/	Et revele en son sermon/
Ton sainct esprit nous le faict croyre/	Ton sainct esprit nous le faict croyre/
Pere plus doulx que balsamum/	Pere plus doulx que balsamum/
Aye de nous tousiours memoire.	Aye de nous tousiours memoire.
¶ O Iesus Christ auquel ie crye/	¶ O Jesus Christ auquel je crye/
Tu nas point eu honte/ ne horreur	Tu n'as point eu honte/ ne horreur
De prendre chair dedans Marie	De prendre chair dedans Marie
Pour deliurer Adam derreur/	Pour delivrer Adam d'erreur/
Tu as prins lhabit dun pecheur/	Tu as prins l'habit d'un pecheur/
En demourant en innocence/	En demourant en innocence/
De la mort aussi fus uainqueur/	De la mort aussi fus vainqueur/
Par amour ⁊ obedience.	Par amour et obedience.
¶ Tu as ouuert le lieu celeste	¶ Tu as ouvert le lieu celeste
Par ta passion ⁊ ta mort/	Par ta passion et ta mort/
Troys iours apres te manifeste	Troys jours apres te manifeste
Aux tiens/ en leur donnant confort:	Aux tiens/ en leur donnant confort:
Satan tu uainqs ⁊ son renfort/	Satan tu vainqs et son renfort/
Par uictoire spirituelle:	Par victoire spirituelle:
Ce nous doibt estre reconfort	Ce nous doibt estre reconfort
Que foy nous faict uictoire telle.	Que foy nous faict victoire telle.
¶ Tu es assis aupres du pere/	¶ Tu es assis aupres du pere/
A la dextre de equalite:	A la dextre de equalite:
En toy mon dieu tout sainct espere:	En toy mon dieu tout sainct espere:
Car il entend la uerite/	Car il entend la verite/
Tu es par tout en deite/	Tu es par tout en deite/
Mais tõ saĩct corps a ung lieu ꝓpre:	Mais ton sainct corps a ung lieu propre:
Car es haultz cieulx il est mõte	Car es haultz cieulx il est monte
Tout clair/ ⁊ non uestu de pourpre.	Tout clair/ et non vestu de pourpre.
¶ Tu reuiendras un iour au mõde/	¶ Tu reviendras un jour au monde/
Pour iuger les bons ⁊ mauuais:	Pour juger les bons et mauvais:
Adonc en la fosse profonde/	Adonc en la fosse profonde/
Portantz de mal le pesantz fais/	Portantz de mal le pesantz fais/
Seront iettes/ tous les infectz:	Seront jettes/ tous les infectz:
Et les eleuz en moult grand ioye/	Et les eleuz en moult grand joye/
Auecques toy seront refais:	Avecques toy seront refais:
Car ainsi tu les y conuoye.	Car ainsi tu les y convoye.
¶ Noel nouueau sur le chant	¶ Noel nouveau sur le chant
Le cueur est mien qui oncques	Le cueur est mien qui oncques
ne fut pris ⁊c.	ne fut pris etc.
T	T¬
Oute ma uie en la foy biẽ appris:	Oute ma vie en la foy bien appris:
Ie chãteray noel: a lõgue allaine/	Je chanteray noel: a longue allaine/
Chantez Robin/ Iaq̃t ⁊ Magdaleine/	Chantez Robin/ Jaquet et Magdaleine/
De bien chãter/ ne serez pas repris.	De bien chanter/ ne serez pas repris.
¶ Lhõneͬ ð dieu/ en uoz chãtz soit cõpris/	¶ L'honneur de dieu/ en voz chantz soit compris/
Cõsiderez que Christ en bonne estraine	Considerez que Christ en bonne estraine
A respandu pour la nature humaine/	A respandu pour la nature humaine/
Son digne sang: qͥ nauoit riẽ mespris.	Son digne sang: qui n'avoit rien mespris.
¶ Huyct ioͬs ap̃s qͥl uĩt en ce pourpris	¶ Huyct jours apres qu'il vint en ce pourpris
Il fut porte/ au temple sainct ⁊ digne	Il fut porte/ au temple sainct et digne
La circõcis/ puis p̃sente/ en signe	La circoncis/ puis presente/ en signe
Questoit nostre rancon: ⁊ nostre prix.	Qu'estoit nostre rancon: et nostre prix.
¶ Il fut nõme Iesus: nom de sauueur/	¶ Il fut nomme Jesus: nom de sauveur/
Nom au seul quel/ on doibt auoir fiãce:	Nom au seul quel/ on doibt avoir fiance:
Nom merueilleux/ ⁊ nom plein de puissãce/	Nom merveilleux/ et nom plein de puissance/
Duq̃l Dauid chãtoit/ en grãd doulceͬ.	Duquel David chantoit/ en grand doulceur.
¶ O seigñr dieu/ seigñr sainct en Syon/	¶ O seigneur dieu/ seigneur sainct en Syon/
Cõbien ton nom/ dessus toute la terre/	Combien ton nom/ dessus toute la terre/
Est admirable/ car par luy lhumain gẽre/	Est admirable/ car par luy l'humain genre/
Sera sauue/ du rugissant lyon.	Sera sauve/ du rugissant lyon.
¶ Or tõ saĩct nom plꝰ hault q̃ toꝰ les cieulx	¶ Or ton sainct nom plus hault que tous les cieulx
Est esleue: en claire refulgence/	Est esleue: en claire refulgence/
En grand hõneur/ ⁊ en grande excellence/	En grand honneur/ et en grande excellence/
Cõme appartiẽt a toy/ le dieu des dieux.	Comme appartient a toy/ le dieu des dieux.
¶ Pour te louer maugre tes ennemys/	¶ Pour te louer maugre tes ennemys/
Des purs enfantz/ tu as ouuert la bouche/	Des purs enfantz/ tu as ouvert la bouche/
Ce qui a faict/ au faulx diable farouche	Ce qui a faict/ au faulx diable farouche
Confusion: car a mort tu las mis.	Confusion: car a mort tu l'as mis.
¶ Or ay ie espoir/ q̃ les haultz cieulx uerray	¶ Or ay je espoir/ que les haultz cieulx verray
Qui de tes doigtz sont oeuures suꝑnelles:	Qui de tes doigtz sont oeuvres supernelles:
Tu as fonde/ la lune ⁊ les estoilles/	Tu as fonde/ la lune et les estoilles/
En te uoyant/ le tout congnoisteray.	En te voyant/ le tout congnoisteray.
¶ Quest ce de lhõe/ ⁊ des enfantz Dadã?	¶ Qu'est ce de l'homme/ et des enfantz D'adam?
Fors q̃ peche/ lequel regne en ses mẽbres	Fors que peche/ lequel regne en ses membres
Ce nonobstãt/ de luy tu te remembres	Ce nonobstant/ de luy tu te remembres
Comme lauoys promis a Abraham.	Comme l'avoys promis a Abraham.
¶ Seigñr ton Christ/ un peu amoindry as	¶ Seigneur ton Christ/ un peu amoindry as
Des anges saĩctz en sa mort: mais courõne	Des anges sainctz en sa mort: mais couronne
Eut ⁊ hõneur: apres oeuure si bonne:	Eut et honneur: apres oeuvre si bonne:
Car au tiers iour/ tu le resuscitas.	Car au tiers jour/ tu le resuscitas.
¶ Auãt que lhõme/ eut peche cõtre toy/	¶ Avant que l'homme/ eut peche contre toy/
Douailles ⁊ beufz/ auoit la seignorie	D'ouailles et beufz/ avoit la seignorie
Incontinent/ elle fut deperie	Incontinent/ elle fut deperie
Quand eut peche/ en trãsgressant ta loy.	Quand eut peche/ en transgressant ta loy.
¶ Tous les oyseaulx de diuerses facons/	¶ Tous les oyseaulx de diverses facons/
Finalemẽt (pour son regne parfaire)	Finalement (pour son regne parfaire)
A luy subiectz/ les auoys uoulu faire:	A luy subiectz/ les avoys voulu faire:
Et de la mer/ aussi tous les poissons.	Et de la mer/ aussi tous les poissons.
¶ Par Iesus Christ/ lhõme est cõstitue	¶ Par Jesus Christ/ l'homme est constitue
En liberte/ ⁊ grace euangelique:	En liberte/ et grace evangelique:
Car il na point prins nature angelique	Car il n'a point prins nature angelique
En son hõneur/ lhõme est restitue.	En son honneur/ l'homme est restitue.
¶ Ainsi concludz seigñr tresflorissant	¶ Ainsi concludz seigneur tres florissant
Que ton nom est/ par sus tous admirable/	Que ton nom est/ par sus tous admirable/
Par lequel seul/ on surmonte le dyable/	Par lequel seul/ on surmonte le dyable/
La chair aussi/ ⁊ le monde attyrant.	La chair aussi/ et le monde attyrant.
¶ Hũbles pasteͬs gouuernãtz uoz brebis/	¶ Humbles pasteurs gouvernantz voz brebis/
Nourrissez les par la saincte escripture/	Nourrissez les par la saincte escripture/
Elle est aux doulx le pain ⁊ la pasture/	Elle est aux doulx le pain et la pasture/
Que dieu substraict aux orguilleux rabis.	Que dieu substraict aux orguilleux rabis.
¶ Chãtez noel/ noel noel noel	¶ Chantez noel/ noel noel noel
Par sainctz accordz/ ⁊ sans uoix dissolue	Par sainctz accordz/ et sans voix dissolue
Ne chãtez plus chanson/ orde ⁊ pollue/	Ne chantez plus chanson/ orde et pollue/
Ou uous ferez/ ung pleur perpetuel.	Ou vous ferez/ ung pleur perpetuel.
¶ Autre Noel nouueau sur le chant:	¶ Autre Noel nouveau sur le chant:
Lamour de moy si est enclose.	L'amour de moy si est enclose.
I	J
E chanteray noel ma pose/	'E chanteray noel ma pose/
En exposant de profundis/	En exposant de profundis/
Auquel Dauid par profondz ditz	Auquel David par profondz ditz
La grace de dieu nous propose.	La grace de dieu nous propose.
¶ De ceste abysme tant profonde/	¶ De ceste abysme tant profonde/
A toy ie crye mon seigneur/	A toy je crye mon seigneur/
Affin que mon humble clameur	Affin que mon humble clameur
Iusque a tes aureilles redonde.	Jusque a tes aureilles redonde.
¶ Ton aureille soit entendante/	¶ Ton aureille soit entendante/
Pour exaucer ma paoure uoix,	Pour exaucer ma paovre voix,
Tu la congnois bien ⁊ la uoys/	Tu la congnois bien et la voys/
Mon coeur est ta grace attendante.	Mon coeur est ta grace attendante.
¶ Sa mes pechez tu prenois garde/	¶ Sa mes pechez tu prenois garde/
Las qui le pourroit soustenir?	Las qui le pourroit soustenir?
Ne me uueilles rigueur tenir/	Ne me vueilles rigueur tenir/
Mais par pitie/ ma foy regarde.	Mais par pitie/ ma foy regarde.
¶ Car enuers toy y a clemence/	¶ Car envers toy y a clemence/
Ie le congnoys bien par la foy/	Je le congnoys bien par la foy/
Puis que ne poeux garder ta loy/	Puis que ne poeux garder ta loy/
Prens ton chier filz pour recõpense.	Prens ton chier filz pour recompense.
¶ A ton sainct dict sattend mon ame/	¶ A ton sainct dict s'attend mon ame/
Pourtant ie nen seray deceu/	Pourtant je n'en seray deceu/
Par ton esprit ie lay congneu/	Par ton esprit je l'ay congneu/
Qui si fie/ naura nul blasme.	Qui si fie/ n'aura nul blasme.
¶ De la ueille matutinale	¶ De la veille matutinale
Espoire en Dieu/ o Israel	Espoire en Dieu/ o Israel
Et ce te soit continuel	Et ce te soit continuel
Iusques a la uespertinale.	Jusques a la vespertinale.
¶ Car en toy est misericorde/	¶ Car en toy est misericorde/
Salut aussi a grand foison/	Salut aussi a grand foison/
Tu las monstre en la saison/	Tu l'as monstre en la saison/
Bienheureux est qui le recorde.	Bienheureux est qui le recorde.
¶ Et iceluy par sa puissance/	¶ Et iceluy par sa puissance/
Tout Israel/ racheptera/	Tout Israel/ racheptera/
Et de tous ses maulx absouldra/	Et de tous ses maulx absouldra/
Satisfaisant de son offence.	Satisfaisant de son offence.
¶ Noel qͥ se chãte sur le Psalme	¶ Noel qui se chante sur le Psalme
In exitu Israel de egypto.	In exitu Israel de egypto.
A	A
La uenue de Noel	La venue de Noel
Pasteurs: chãtez un chãt nouuel.	Pasteurs: chantez un chant nouvel.
¶ Le roy Dauid met au psaultier/	¶ Le roy David met au psaultier/
Cõme on doibt Dieu magnifier.	Comme on doibt Dieu magnifier.
¶ Pasteͬs/ laissãtz uoz dieux de boys/	¶ Pasteurs/ laissantz voz dieux de boys/
Seruez a dieu le roy des roys.	Servez a dieu le roy des roys.
¶ Chantez a dieu comme Dauid/	¶ Chantez a dieu comme David/
Et confessez ce qui sensuyt.	Et confessez ce qui s'ensuyt.
¶ Non pas a nous non pas seigneur/	¶ Non pas a nous non pas seigneur/
Mais a ton nom donne lhonneur.	Mais a ton nom donne l'honneur.
¶ A cause de tant de bonte/	¶ A cause de tant de bonte/
Qui est en toy ⁊ uerite.	Qui est en toy et verite.
¶ Pourquoy dit le peuple gentil:	¶ Pourquoy dit le peuple gentil:
Leur dieu maintenant: ou est il?	Leur dieu maintenant: ou est il?
¶ Nest ce point ce mocquer de dieu/	¶ N'est ce point ce mocquer de dieu/
De son sainct nom/ ⁊ peuple eleu.	De son sainct nom/ et peuple eleu.
¶ Certes/ nostre dieu aux cieulx est/	¶ Certes/ nostre dieu aux cieulx est/
Toutes choses quil uoeut il faict.	Toutes choses qu'il voeut il faict.
¶ Leurs idoles/ or ⁊ argent/	¶ Leurs idoles/ or et argent/
Sont/ ⁊ oeuures des mains de gent.	Sont/ et oeuvres des mains de gent.
¶ Ilz ont bouches/ sans point parler:	¶ Ilz ont bouches/ sans point parler:
Et ont les yeulx/ sans regarder.	Et ont les yeulx/ sans regarder.
¶ Ilz ont aureilles sans rien ouyr:	¶ Ilz ont aureilles sans rien ouyr:
Ilz ont des nez/ sans rien sentir.	Ilz ont des nez/ sans rien sentir.
¶ Ilz ont mains/ ⁊ ne touchent pas.	¶ Ilz ont mains/ et ne touchent pas.
Et de leurs piedz, ne font nulz pas.	Et de leurs piedz, ne font nulz pas.
¶ Nen leur gosier poeuuent sonner:	¶ N'en leur gosier poeuvent sonner:
Brief ne faire/ dire/ penser.	Brief ne faire/ dire/ penser.
¶ Semblables a eulx seront faictz/	¶ Semblables a eulx seront faictz/
Qui les auront/ forgez ⁊ faictz.	Qui les auront/ forgez et faictz.
¶ Et qui en eulx fiance auront/	¶ Et qui en eulx fiance auront/
Finalement perduz seront.	Finalement perduz seront.
¶ Aye/ ton espoir Israel	¶ Aye/ ton espoir Israel
Au seul seigneur Dieu eternel.	Au seul seigneur Dieu eternel.
¶ Et toy la lignee Daron/	¶ Et toy la lignee D'aron/
Car cest layde ⁊ lescusson.	Car c'est l'ayde et l'escusson.
¶ Uous qui le hault seigñr craignez/	¶ Vous qui le hault seigneur craignez/
Au seigneur esperance ayez.	Au seigneur esperance ayez.
¶ Car cest luy seul quest le confort/	¶ Car c'est luy seul qu'est le confort/
De tous les siens/ ⁊ le support.	De tous les siens/ et le support.
¶ Uoyla quon doibt souuent chanter/	¶ Voyla qu'on doibt souvent chanter/
Et en esprit le recorder.	Et en esprit le recorder.
¶ Chantez noel ioyeusement/	¶ Chantez noel joyeusement/
Dauid met de quoy ⁊ cõment.	David met de quoy et comment.
¶ A dieu uous dis urays pastoureaulx/	¶ A dieu vous dis vrays pastoureaulx/
Gardez des loups tous uoz aigneaulx.	Gardez des loups tous voz aigneaulx.
¶ Noel nouueau du Psalme.64.	¶ Noel nouveau du Psalme.64.
sur le chant: Si par souffrir on	sur le chant: Si par souffrir on
poeut uaincre fortune ⁊c.	poeut vaincre fortune etc.
S	S¬
I par chãter/ on poeut auoir aucune	I par chanter/ on poeut avoir aucune
Bõne fortune/ ⁊ en dieu demourer	Bonne fortune/ et en dieu demourer
Un beau noel/ des psalmes ueulx chãter:	Un beau noel/ des psalmes veulx chanter:
Or lentendez tous chascun ⁊ chascune.	Or l'entendez tous chascun et chascune.
¶ O mõseigñr/ tu es le Christ tresdigne	¶ O monseigneur/ tu es le Christ tres digne
Destre en syon/ deuant tous adore/	D'estre en syon/ devant tous adore/
Tu soys par nous seruy ⁊ hõnore/	Tu soys par nous servy et honnore/
De coeur/ de uoeux/ de cãtiques ⁊ hymne.	De coeur/ de voeux/ de cantiques et hymne.
¶ Uueille exaucer (sire) tous noz prieres	¶ Vueille exaucer (sire) tous noz prieres
Faictes en foy/ ⁊ selon la raison	Faictes en foy/ et selon la raison
De ton sainct lieu/ tu oys nostre oraison/	De ton sainct lieu/ tu oys nostre oraison/
Enseigne nous/ les facons ⁊ manieres.	Enseigne nous/ les facons et manieres.
¶ A tes enfantz/ demõstre toy propice/	¶ A tes enfantz/ demonstre toy propice/
Les deffendãtz/ de leurs persecuteurs/	Les deffendantz/ de leurs persecuteurs/
Aye pitie de tous tes seruiteurs/	Aye pitie de tous tes serviteurs/
Sans les iuger selon ta grãd iustice.	Sans les juger selon ta grand justice.
¶ Biẽheureux sõt ceux q̃ tu ueux elire	¶ Bienheureux sont ceux que tu veux elire
Pour habiter en tes estres ⁊ lieux/	Pour habiter en tes estres et lieux/
Certaĩ est quõ ne peult au mõde mieux	Certain est qu'on ne peult au monde mieux
Pour te seruir ⁊ louenge te dire.	Pour te servir et louenge te dire.
¶ Car de tous biẽs y aura abondãce/	¶ Car de tous biens y aura abondance/
Lesquelz tu as promis a tes amys/	Lesquelz tu as promis a tes amys/
Nul oeil ne peult uoir/ nẽ coeͬ estre mis	Nul oeil ne peult voir/ nen coeur estre mis
Ce qua promis/ aux tiens par puidẽce.	Ce qua promis/ aux tiens par pudence.
¶ O bon seigneur en qui est lesperãce	¶ O bon seigneur en qui est l'esperance
De toutes fins que lon poeut estimer/	De toutes fins que l'on poeut estimer/
En terre/ fleuue/ ⁊ en loingtaine mer/	En terre/ fleuve/ et en loingtaine mer/
Exauce nous tu en as la puissance.	Exauce nous tu en as la puissance.
¶ En cõfermant par uertu souueraine	¶ En confermant par vertu souveraine
Les mõtz/ iẽtendz tes seruiteͬs loyaux	Les montz/ j'entendz tes serviteurs loyaux
qͥ chãterõt/ hymnes/ ⁊ uers nouueaux/	qui chanteront/ hymnes/ et vers nouveaux/
A tõ nasquir/ delaissãtz ioye mõdaine.	A ton nasquir/ delaissantz joye mondaine.
¶ Les habitãs des regiõs extremes/	¶ Les habitans des regions extremes/
Sont uenuz ueoir par grãde humilite	Sont venuz veoir par grande humilite
En Bethleem le lieu de paourete:	En Bethleem le lieu de paovrete:
Mais tu tonoys/ es haultz cieulx ⁊ su¬	Mais tu tonoys/ es haultz cieulx et su¬
(premes.	(premes.
¶ Les pastoreaux du pays Iudaique	¶ Les pastoreaux du pays Judaique
Te sont uenuz uisiter/ en ce lieu/	Te sont venuz visiter/ en ce lieu/
Et tout selon lordonnance de Dieu:	Et tout selon l'ordonnance de Dieu:
Cõme il appert/ par la uoix angelique.	Comme il appert/ par la voix angelique.
¶ Uueille en yurer/ de ta grace diuine	¶ Vueille en jurer/ de ta grace divine
Les fruictz germez/ ⁊ leur posterite	Les fruictz germez/ et leur posterite
Pour leur dõner/ ioye en fecundite/	Pour leur donner/ joye en fecundite/
Et abreuuer de leau de ta doctrine.	Et abreuver de l'eau de ta doctrine.
¶ Chãtõs noel pasteͬs ⁊ pastourelles,	¶ Chantons noel pasteurs et pastourelles,
Graces rendantz a lenfãt nouueau ne:	Graces rendantz a l'enfant nouveau ne:
Certes sans luy le mõde estoit dãne/	Certes sans luy le monde estoit damne/
Et deiecte/ es peines eternelles.	Et deiecte/ es peines eternelles.
¶ Autre Noel sur le chãt/ Chãgeõs	¶ Autre Noel sur le chant/ Changeons
propos/ cest trop chãte damours ⁊c.	propos/ c'est trop chante d'amours etc.
C	C¬
Hãgeõs ꝓpos/ cest trop chãte damoͬs	Hangeons propos/ c'est trop chante d'amours
Chãtõs a dieu (pasteͬs) autre cãtique:	Chantons a dieu (pasteurs) autre cantique:
Car il a faict merueilles en ces iours/	Car il a faict merveilles en ces jours/
Quãd il nous a dõne son filz unique/	Quand il nous a donne son filz unique/
Or redoublons pour luy nr̃e musique/	Or redoublons pour luy notre musique/
Nespargnõs point/ noz tãbours ⁊ cornetz	N'espargnons point/ noz tambours et cornetz
Poͬ biẽ chãter/ faut auoir les coeurs netz.	Pour bien chanter/ faut avoir les coeurs netz.
¶ En Bethleẽ Iesus est nay pour nous/	¶ En Bethleem Jesus est nay pour nous/
Nostre iustice/ ⁊ nostre salutaire/	Nostre justice/ et nostre salutaire/
Nostre aduocat/ nostre frere ⁊ espoux/	Nostre advocat/ nostre frere et espoux/
Le brachs de dieu/ puissant a salut faire/	Le brachs de dieu/ puissant a salut faire/
En certain temps il est uenu parfaire/	En certain temps il est venu parfaire/
Quand il a eu de nous compassion	Quand il a eu de nous compassion
Souffrant pour tous la mort ⁊ passion.	Souffrant pour tous la mort et passion.
¶ Toutes les fins de la terre ont bien ueu/	¶ Toutes les fins de la terre ont bien veu/
Quil est uray dieu/ sur toꝰ admerueillable	Qu'il est vray dieu/ sur tous admerveillable
Et maintenant par lange lauons sceu/	Et maintenant par l'ange l'avons sceu/
Lequel est nay pour nous en une estable:	Lequel est nay pour nous en une estable:
Ie ne quiers rien/ qua luy estre agreable/	Je ne quiers rien/ qu'a luy estre agreable/
Et le seruir desprit en uerite/	Et le servir d'esprit en verite/
A quoy faire/ nul lieu nest limite.	A quoy faire/ nul lieu n'est limite.
¶ En equite/ en iustice ⁊ en droit	¶ En equite/ en justice et en droit
Il iugera les peuples de la terre:	Il jugera les peuples de la terre:
Dainsi iuger/ rien prendre ne uoudroit	D'ainsi juger/ rien prendre ne voudroit
Or allons donc en Bethleem grand erre/	Or allons donc en Bethleem grand erre/
La uerrons nous la uerite qui ne erre/	La verrons nous la verite qui ne erre/
Non en tauerne/ ains en la cresche mis:	Non en taverne/ ains en la cresche mis:
Pensez cela pasteurs de bien remis.	Pensez cela pasteurs de bien remis.
¶ Note cecy/ paoure orguilleux mondain	¶ Note cecy/ paovre orguilleux mondain
En ce uoyant oste ton arrogance/	En ce voyant oste ton arrogance/
Le filz de dieu est mis dessus du foyn/	Le filz de dieu est mis dessus du foyn/
Et a grãd froid/ mais tu dors a plaisance/	Et a grand froid/ mais tu dors a plaisance/
Cõpte rẽdras a luy de ceste oultrance/	Compte rendras a luy de ceste oultrance/
Et en la fin tu en diras helas:	Et en la fin tu en diras helas:
Amendez uous bergiers/ seigñrs/ prelatz.	Amendez vous bergiers/ seigneurs/ prelatz.
¶ Cõgnoissez uoꝰ en cõtẽplant le Christ/	¶ Congnoissez vous en contemplant le Christ/
Mettez son faict ⁊ le uostre en balance/	Mettez son faict et le vostre en balance/
Et uous uerrez q̃ aucũs sont lantechrist	Et vous verrez que aucuns sont l'antechrist
Contredisantz: a sa saincte ordonnance/	Contredisantz: a sa saincte ordonnance/
Nostre seigneur deffend toute boubãce/	Nostre seigneur deffend toute boubance/
Toute auarice/ enuie/ paresse orgueil/	Toute avarice/ envie/ paresse orgueil/
Mais uoꝰ faictes cõtre on le uoit a loeil	Mais vous faictes contre on le voit a l'oeil
¶ Autre Noel nouueau sur le chant:	¶ Autre Noel nouveau sur le chant:
Nous nyrons plus planter lortie.	Nous n'yrons plus planter l'ortie.
C	C¬
Hantons noel du filz Marie/	Hantons noel du filz Marie/
Par melodie/	Par melodie/
Et doulx accord spirituel/	Et doulx accord spirituel/
Il est le roy Emmanuel/	Il est le roy Emmanuel/
Regnant en nous par foy unie/	Regnant en nous par foy unie/
Ie uous affie.	Je vous affie.
¶ La uertu dieu estoit latente/	¶ La vertu dieu estoit latente/
Dessoubz la tente	Dessoubz la tente
Du corps forme diuinement/	Du corps forme divinement/
Par loperer subitement	Par l'operer subitement
Du sainct esprit/ cest mon entente:	Du sainct esprit/ c'est mon entente:
Et mon attente.	Et mon attente.
¶ Chantons noel par sa doctrine/	¶ Chantons noel par sa doctrine/
Saincte ⁊ diuine/	Saincte et divine/
Laquelle nous fault tous scauoir:	Laquelle nous fault tous scauoir:
Car cest lauoir quon doibt auoir/	Car c'est l'avoir qu'on doibt avoir/
La marguerite ⁊ perle fine/	La marguerite et perle fine/
Qui point ne fine.	Qui point ne fine.
¶ Noel sur le Psalme.99. Iubilate	¶ Noel sur le Psalme.99. Jubilate
deo oĩs terra. Et se chãte sur le chant	deo oins terra. Et se chante sur le chant
Puis quen amours a si beau passe tẽps.	Puis qu'en amours a si beau passe temps.
P	P¬
Renez en dieu/ uostre esiouyssemẽt	Renez en dieu/ vostre esjouyssement
Qui habitez/ en ce bas territoire:	Qui habitez/ en ce bas territoire:
Craindre le fault/ ⁊ seruir promptemẽt/	Craindre le fault/ et servir promptement/
Gardãt sa loy/ desprit ⁊ a luy croyre.	Gardant sa loy/ d'esprit et a luy croyre.
¶ Humbles en coeur/ de prõpte uolunte/	¶ Humbles en coeur/ de prompte volunte/
Presentez uous deuant sa digne face:	Presentez vous devant sa digne face:
Esperez bien/ de sa grande bonte/	Esperez bien/ de sa grande bonte/
Et attendez de luy pardon ⁊ grace.	Et attendez de luy pardon et grace.
¶ Sachez pour uray/ qͥl est dieu ⁊ seigñr/	¶ Sachez pour vray/ qu'il est dieu et seigneur/
Qui nous a faictz a sa similitude:	Qui nous a faictz a sa similitude:
Du monde/ cest le digne gouuerneur/	Du monde/ c'est le digne gouverneur/
Nostre loyer/ nostre beatitude.	Nostre loyer/ nostre beatitude.
¶ Cõfesser fault/ quil est nostre pasteur/	¶ Confesser fault/ qu'il est nostre pasteur/
Et nous sommes ouailles de sa pasture/	Et nous sommes ouailles de sa pasture/
A luy rendons/ toute gloire ⁊ honneur/	A luy rendons/ toute gloire et honneur/
Hymnes chãtãtz/ certes cest la droicture.	Hymnes chantantz/ certes c'est la droicture.
¶ Louõs son nom qͥ est doulx ⁊ begnin:	¶ Louons son nom qui est doulx et begnin:
Car eternelle/ est sa misericorde/	Car eternelle/ est sa misericorde/
Sa uerite/ perseuere sans fin	Sa verite/ persevere sans fin
De siecle en siecle: A luy dõcq̃s te accorde.	De siecle en siecle: A luy doncques te accorde.
¶ Nobles pasteͬs ouurez poͬ dieu uoz yeux	¶ Nobles pasteurs ouvrez pour dieu voz yeux
Et cõtemplez Iesus Christ en lestable:	Et contemplez Jesus Christ en l'estable:
Laissez plaisirs/ folz ⁊ delicieux:	Laissez plaisirs/ folz et delicieux:
Compte en rendrez/ au iuge ueritable.	Compte en rendrez/ au juge veritable.
¶ Noel nouueau sur le Psalme.84.	¶ Noel nouveau sur le Psalme.84.
Benedixisti domine terram tuam.	Benedixisti domine terram tuam.
Et se chante sur le chant/ Uiure ne	Et se chante sur le chant/ Vivre ne
puis pour le mal que ie sens ⁊c.	puis pour le mal que je sens etc.
S	S¬
Ire ta terre/ as beneys a ce cop/	Ire ta terre/ as beneys a ce cop/
Et a porte le fruict tant salutaire/	Et a porte le fruict tant salutaire/
Quil a mis hors les captifz de Iacob/	Qu'il a mis hors les captifz de Jacob/
On ne doibt point un si grãd salut taire.	On ne doibt point un si grand salut taire.
¶ A ton peuple as remis tous ses pechez/	¶ A ton peuple as remis tous ses pechez/
Et as couuert toute uillaine ordure:	Et as couvert toute villaine ordure:
Dont ilz estoiẽt certes tous empeschez/	Dont ilz estoient certes tous empeschez/
Mais par ton filz tu en as faict la cure.	Mais par ton filz tu en as faict la cure.
¶ Mieulx ne pouõs/ q̃ a luy seul retourner:	¶ Mieulx ne povons/ que a luy seul retourner:
O sire dieu/ fais nous a luy retraire/	O sire dieu/ fais nous a luy retraire/
Conuertis nous a toy, sans seiourner:	Convertis nous a toy, sans sejourner:
Et ne permetz lennemy nous substraire.	Et ne permetz l'ennemy nous substraire.
¶ Dieu tout puissant ⁊ seigñr immortel/	¶ Dieu tout puissant et seigneur immortel/
Estendras tu/ sur le paoure humain gẽre	Estendras tu/ sur le paovre humain genre
Ire ⁊ courroux? qui soit perpetuel/	Ire et courroux? qui soit perpetuel/
En luy faisãt tousiours mortelle guerre.	En luy faisant tousjours mortelle guerre.
¶ Nenny nenny/ tu te conuertiras	¶ Nenny nenny/ tu te convertiras
En demonstrant ta bonte ⁊ ta grace/	En demonstrant ta bonte et ta grace/
Et par ainsi/ ton peuple esiouyras	Et par ainsi/ ton peuple esjouyras
Quand il uerra ta saincte ⁊ digne face.	Quand il verra ta saincte et digne face.
¶ Apres q̃ aurõs longuemẽt souspire/	¶ Apres que aurons longuement souspire/
Ouure le sain de ta misericorde:	Ouvre le sain de ta misericorde:
Que nous uoyõs le christ tant desire/	Que nous voyons le christ tant desire/
Pasteur de paix/ ⁊ pasteur de concorde.	Pasteur de paix/ et pasteur de concorde.
¶ Alors ie orray ce quil dira en moy/	¶ Alors je orray ce qu'il dira en moy/
Et de present a cela me dispose/	Et de present a cela me dispose/
Tresuoluntiers lorray sans nul esmoy:	Tresvoluntiers l'orray sans nul esmoy:
Biẽheureux est/ qui norra autre chose.	Bienheureux est/ qui norra autre chose.
¶ A tous ses sainctz euangelizera/	¶ A tous ses sainctz evangelizera/
De ceste paix la ioyeuse nouuelle/	De ceste paix la joyeuse nouvelle/
Sans oublier cil qui linuoquera:	Sans oublier cil qui l'invoquera:
Car par luy seul aura uie eternelle.	Car par luy seul aura vie eternelle.
¶ mais toutesfois des hũblescraignãsdieu	¶ mais toutesfois des humbles craignans dieu
Plus pres sera/ le salut a toute heure:	Plus pres sera/ le salut a toute heure:
Grace de dieu est tousiours pres du lieu	Grace de dieu est tousjours pres du lieu
Des urays croyãtz/ cest sa ꝓpre demeure.	Des vrays croyantz/ c'est sa propre demeure.
¶ Misericorde/ ⁊ aussi uerite	¶ Misericorde/ et aussi verite
Dames dhõneur/ si se sont raliees:	Dames d'honneur/ si se sont raliees:
Iustice ⁊ paix/ en parfaicte unite	Justice et paix/ en parfaicte unite
Finalement/ sont reconciliees.	Finalement/ sont reconciliees.
¶ Tant sest uoulu uers nous humilier	¶ Tant s'est voulu vers nous humilier
Celuy qui est uerite ⁊ iustice/	Celuy qui est verite et justice/
Quil est uenu pour nous iustifier:	Qu'il est venu pour nous justifier:
Et nous sauuer par sa grace propice.	Et nous sauver par sa grace propice.
¶ Apres que dieu par sa benignite	¶ Apres que dieu par sa benignite
A ses eleuz aura grace donnee/	A ses eleuz aura grace donnee/
Remplyz seront/ de grand fecundite	Remplyz seront/ de grand fecundite
Pour faire fruict en foy preordonnee.	Pour faire fruict en foy preordonnee.
¶ Deuant le Christ le iuste marchera/	¶ Devant le Christ le juste marchera/
En obseruant de ses preceptz la uoye:	En observant de ses preceptz la voye:
Et tous ses pas il les ordonnera/	Et tous ses pas il les ordonnera/
A un seul dieu/ non affin quon le uoye.	A un seul dieu/ non affin qu'on le voye.
¶ Uoyla que Christ a son naistre fera	¶ Voyla que Christ a son naistre fera
Cõme le dit Dauid le sainct prophete/	Comme le dit David le sainct prophete/
Nostre ennemy Satan il desfera/	Nostre ennemy Satan il desfera/
Chantõs noel ⁊ en faisons la feste.	Chantons noel et en faisons la feste.
¶ Noel nouueau du Psalme.136.	¶ Noel nouveau du Psalme.136.
qui se chante sur le chant: Las ie my	qui se chante sur le chant: Las je my
plains que mauldicte soit fortune.	plains que mauldicte soit fortune.
S	S¬
Ur les fleuues/ de babel la confuse	Ur les fleuves/ de babel la confuse
Illec assis/ auons de toy Syon	Illec assis/ avons de toy Syon
En gemissant/ eu recordation:	En gemissant/ eu recordation:
Car coeur dolent ioye ⁊ esbatz refuse.	Car coeur dolent joye et esbatz refuse.
¶ Or auõs nous pendu sur ta saulsoye	¶ Or avons nous pendu sur ta saulsoye
Psalteriõs/ cymbales/ orgues/ cors/	Psalterions/ cymbales/ orgues/ cors/
Et instrumẽtz/ sonnãtz par doulx accordz	Et instrumentz/ sonnantz par doulx accordz
Paoures captifz/ ne uiuẽt point en ioye.	Paovres captifz/ ne vivent point en joye.
¶ On nous disoit chãtez les chãsõnettes	¶ On nous disoit chantez les chansonnettes
Que uous chãtiez auãt q̃ destre prins/	Que vous chantiez avant que destre prins/
Ausquelz disiõs/ nous nauõs poĩt apprins	Ausquelz disions/ nous n'avons point apprins
Dainsi chãter dehors noz chãsons nettes.	D'ainsi chanter dehors noz chansons nettes.
¶ A mõ palays puisse adherer ma langue	¶ A mon palays puisse adherer ma langue
Et de ma dextre/ estre impotẽt tout mais	Et de ma dextre/ estre impotent tout mais
Hierusalem/ si en oubly te metz:	Hierusalem/ si en oubly te metz:
Car en tẽps deu ie te feray harengue.	Car en temps deu je te feray harengue.
¶ Des filz Dedon seigñr auras memoire/	¶ Des filz D'edon seigneur auras memoire/
Lesquelz ont dit a neant/ a neãt/ a neant	Lesquelz ont dit a neant/ a neant/ a neant
Hierusalem soit mise/ en te nyant	Hierusalem soit mise/ en te nyant
Et blasphemant: nont uolu a toy croyre.	Et blasphemant: n'ont volu a toy croyre.
¶ O babylone/ tresmiserable uille/	¶ O babylone/ tres miserable ville/
Bienheureux est celuy qui te rendra	Bienheureux est celuy qui te rendra
Ung tel loyer/ quil ten appartiendra/	Ung tel loyer/ qu'il t'en appartiendra/
Qui est dauoir en fin la prison uille.	Qui est d'avoir en fin la prison ville.
¶ Biẽheureux est qui ta faulse semence	¶ Bienheureux est qui ta faulse semence
A la pierre/ brisera rudement:	A la pierre/ brisera rudement:
Car dieu punist/ les mauuais iustement/	Car dieu punist/ les mauvais justement/
Et remet tout/ aux siens par sa clemẽce.	Et remet tout/ aux siens par sa clemence.
¶ Fin des Noelz nouueaulx.	¶ Fin des Noelz nouveaulx.
