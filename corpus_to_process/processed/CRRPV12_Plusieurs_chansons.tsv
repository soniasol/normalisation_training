¶ Sensuyuẽt plusieurs	¶ S'ensuyvent plusieurs
belles ⁊ bonnes chansons/ que les	belles et bonnes chansons/ que les
chrestiens peuuent chanter en grãde	chrestiens peuvent chanter en grande
affectiõ de cueur: pour ⁊ affin de sou¬	affection de cueur: pour et affin de sou¬
lager leurs esperitz ⁊ de leur donner	lager leurs esperitz et de leur donner
repos en dieu/ au nom duquel	repos en dieu/ au nom duquel
elles sont composees par	elles sont composees par
rithmes/ au plus pres	rithmes/ au plus pres
de lesperit de Iesus	de l'esperit de Jesus
Christ/ cõtenu	Christ/ contenu
es sainctes	les sainctes
escriptu¬	escriptu¬
res.	res.
Chantez nouueau canticque a dieu:	Chantez nouveau canticque a dieu:
En toute place/ ⁊ en tout lieu.	En toute place/ et en tout lieu.
1.Paralipo.16. ⁊ Psal.96.	1.Paralipo.16. et Psal.96.
¶ Aux lecteurs	¶ Aux lecteurs
chrestiens.	chrestiens.
¶ Mes bons freres qui bien chantez	¶ Mes bons freres qui bien chantez
Auec accordz de chanterie	Avec accordz de chanterie
Lisez moy: ⁊ faictes chantz telz	Lisez moy: et faictes chantz telz
Ie croy: que icy enchanterie	Je croy: que icy enchanterie
Ny ha: pourtant le chantre rie	N'y ha: pourtant le chantre rie
Grace attendant/ du grand chanteur	Grace attendant/ du grand chanteur
Rien nest: qui le bon chant ne trie	Rien n'est: qui le bon chant ne trie
Eslisez donc/ ⁊ chantez heur	Eslisez donc/ et chantez heur
En bien entendant la teneur	En bien entendant la teneur
Regle ⁊ canon/ des sainctz escriptz	Regle et canon/ des sainctz escriptz
Gardez den perdre la saueur:	Gardez d'en perdre la saveur:
Ne uous fiez en uoz escryz	Ne vous fiez en voz escryz
Iesus noyt point uoz uoix ⁊ cryz	Jesus noyt point voz voix et cryz
Le cueur faict tout: rien le blason	Le cueur faict tout: rien le blason
A uous freres/ cecy iescris	A vous freres/ cecy j'escris
Mettez en uoz cueurs ma raison.	Mettez en voz cueurs ma raison.
Y ME VINT	Y ME VINT
MAL/ A GRE	MAL/ A GRE
1533	1533
¶ Chãson des dix cõmãdemẽtz de dieu	¶ Chanson des dix commandementz de dieu
Sur le chant Au boys de dueil.	Sur le chant Au boys de dueil.
¶ Le p̃mier cõmandemẽt.	¶ Le premier commandement.
A	A¬
dore ung dieu/ le pere tout puissãt	dore ung dieu/ le pere tout puissant
Par Iesꝰ christ/ tõ aduocat fidele	Par Jesus christ/ ton advocat fidele
Le sainct esprit/ te faict estre adorant	Le sainct esprit/ te faict estre adorant
En uerite/ sans nulle oeuure charnelle	En verite/ sans nulle oeuvre charnelle
De tout tõ cueͬ/ sur toꝰ le doibs aimer:	De tout ton cueur/ sur tous le doibs aimer:
Et a luy seul/ gloire ⁊ hõneur dõner:	Et a luy seul/ gloire et honneur donner:
Non a lydole/	Non a l'ydole/
Que ta main dole/	Que ta main dole/
Uaine ⁊ friuole/	Vaine et frivole/
Car il nest rien: mais dieu est tout/	Car il n'est rien: mais dieu est tout/
Qui te consolle/	Qui te consolle/
Par sa parolle/	Par sa parolle/
Ton ame est folle/	Ton ame est folle/
Se elle ny prend/ saueur ⁊ goust.	Se elle n'y prend/ saveur et goust.
¶ Le second cõmandement.	¶ Le second commandement.
¶ Le nom de dieu en uain ne iureras	¶ Le nom de dieu en vain ne jureras
Par ouy ou non/ finiras ton language	Par ouy ou non/ finiras ton language
Et uerite/ pour ton prochain diras	Et verite/ pour ton prochain diras
Pour le garder/ dauoir aucun dõmage	Pour le garder/ d'avoir aucun dommage
Ne iure aussi/ terre/ ne ciel ne sainctz	Ne jure aussi/ terre/ ne ciel ne sainctz
Ne ꝑ ta foy: mais tes dictz serõt sains	Ne par ta foy: mais tes dictz seront sains
Et ueritables/	Et veritables/
Et prouffitables/	Et prouffitables/
Sans nommer diables/	Sans nommer diables/
Ne iurer chose/ aucunement/	Ne jurer chose/ aucunement/
Iureurs damnables/	Jureurs damnables/
Gens execrables/	Gens execrables/
Et miserables/	Et miserables/
Dictes uerite simplement.	Dictes verite simplement.
¶ Le .iii. cõmandement.	¶ Le .iii. commandement.
¶ Le sainct sabbath/ te fault sainctifier	¶ Le sainct sabbath/ te fault sainctifier
Et labourer/ six iours de la sepmaine	Et labourer/ six jours de la sepmaine
En bien faisant/ a tous sans ty fier	En bien faisant/ a tous sans t'y fier
Uoyla cõment/ le chrestien se meine:	Voyla comment/ le chrestien se meine:
Sabbatizer/ cest magnifier dieu:	Sabbatizer/ c'est magnifier dieu:
Soy reposant/ en luy tout temps ⁊ lieu	Soy reposant/ en luy tout temps et lieu
En toute guise/	En toute guise/
Tu sabbatize/	Tu sabbatize/
Quand tu mesprise	Quand tu mesprise
Tout pour ouyr/ la saincte loy:	Tout pour ouyr/ la saincte loy:
Or uoy ⁊ uise/	Or voy et vise/
Que la loy mise/	Que la loy mise/
De par moyse/	De par moyse/
Contient les oeuures ⁊ la foy.	Contient les oeuvres et la foy.
¶ Le .iiii. cõmandement.	¶ Le .iiii. commandement.
¶ Dieu te promect/ de uiure lõguemẽt	¶ Dieu te promect/ de vivre longuement
En hõnorant/ humblemẽt pere ⁊ mere	En honnorant/ humblement pere et mere
Qui contreuient/ a ce commandement	Qui contrevient/ a ce commandement
Par la loy doibt/ mourir d◊ mort amere	Par la loy doibt/ mourir de mort amere
Et qui son pere/ aymera plus q̃ Christ	Et qui son pere/ aymera plus que Christ
Digne il nest pas/ dauoir le nom escrit	Digne il n'est pas/ d'avoir le nom escrit
Au ciel supere/	Au ciel supere/
Ou dieu impere/	Ou dieu impere/
Qui est le pere/	Qui est le pere/
Auquel sur tout/ fault obeir:	Auquel sur tout/ fault obeir:
Mais la uipere/	Mais la vipere/
Uient ⁊ propere/	Vient et propere/
Par uitupere/	Par vitupere/
Qui nous faict tous desobeir.	Qui nous faict tous desobeir.
¶ Le .u. cõmandement.	¶ Le .v. commandement.
¶ Tu ne seras/ homicide de corps	¶ Tu ne seras/ homicide de corps
Ne de tõ cueͬ/ par hayne ⁊ faulse enuie	Ne de ton cueur/ par hayne et faulse envie
Aux ennemys/ feras paix ⁊ accordz	Aux ennemys/ feras paix et accordz
Priant pour eulx/ tant q̃ seras en uie	Priant pour eulx/ tant que seras en vie
Rendz bien poͬ mal/ a tous par charite.	Rendz bien pour mal/ a tous par charite.
Souffrãt iniure/ aux tẽps de aduersite	Souffrant injure/ aux temps de adversite
Laisse uengeance/	Laisse vengeance/
A la puissance/	A la puissance/
Par ordonnance/	Par ordonnance/
Elle te doibt/ raison ⁊ droiet:	Elle te doibt/ raison et droiet:
De grand souffrance/	De grand souffrance/
Uient patience/	Vient patience/
Et esperance/	Et esperance/
Qui ne confond en nul endroit.	Qui ne confond en nul endroit.
¶ Le .ui. cõmandement.	¶ Le .vi. commandement.
¶ Tu ne seras/ iamais fornicateur	¶ Tu ne seras/ jamais fornicateur
Par oeuure en faict/ ou par uile pensee	Par oeuvre en faict/ ou par vile pensee
Mais marier/ te fault cest le plus seur	Mais marier/ te fault c'est le plus seur
Contre la chair/ bien nourrie ⁊ pensee:	Contre la chair/ bien nourrie et pensee:
Peu de gens ont le don de chastete:	Peu de gens ont le don de chastete:
Mais mariage/ est plein dhõnestete	Mais mariage/ est plein d'honnestete
Et en tout aage/	Et en tout age/
Tenir mesnage/	Tenir mesnage/
En mariage:	En mariage:
Est trop plus sainct que paillarder:	Est trop plus sainct que paillarder:
Concubinage/	Concubinage/
Faict grand oultrage/	Faict grand oultrage/
Au sainct usage/	Au sainct usage/
Qui ne ueult point se marier.	Qui ne veult point se marier.
¶ Le .uii. cõmandement.	¶ Le .vii. commandement.
¶ Nulle saison/ tu ne seras larron	¶ Nulle saison/ tu ne seras larron
Des biẽs daultruy/ heritage ou pecune	Des biens d'aultruy/ heritage ou pecune
Si tu les as/ rendz les cest la raison	Si tu les as/ rendz les c'est la raison
Sans retenir/ du ꝓchain chose aucune:	Sans retenir/ du prochain chose aucune:
Si tu nas rien/ besongne de tes mains	Si tu n'as rien/ besongne de tes mains
Poͬ en dõner/ aux paoures tes ꝓchaĩs	Pour en donner/ aux paovres tes prochains
Laisse auarice/	Laisse avarice/
Pleine de uice/	Pleine de vice/
Et son office/	Et son office/
Cest la racine/ il est certain	C'est la racine/ il est certain
Et la nourrice/	Et la nourrice/
De liniustice/	De l'injustice/
Que par malice/	Que par malice/
On faict a son frere germain.	On faict a son frere germain.
¶ Le .uiii. cõmandement.	¶ Le .viii. commandement.
Ung faulx tesmoĩg/ ne seras nulle part	Ung faulx tesmoing/ ne seras nulle part
Mais uerite/ diras sans nul mẽsonge.	Mais verite/ diras sans nul mensonge.
Perdu sera/ qui menterie espart	Perdu sera/ qui menterie espart
Dauid le dit/ cela nest point mõ songe	David le dit/ cela n'est point mon songe
Tu doibs dõner/ aux desolez confort	Tu doibs donner/ aux desolez confort
Sans accepter/ en iugemẽt le fort	Sans accepter/ en jugement le fort
Ne le debille/	Ne le debille/
Ne le pupille/	Ne le pupille/
Ne ta famille/	Ne ta famille/
Mais tu diras/ uray pour leurs faictz	Mais tu diras/ vray pour leurs faictz
Tout hõme est uile/	Tout homme est vile/
Et inutile/	Et inutile/
Quand il mutile/	Quand il mutile/
La uerite/ en dictz ou faiz.	La verite/ en dictz ou faiz.
¶ Le .ix. cõmandement.	¶ Le .ix. commandement.
¶ De cõuoiter/ gardez uoꝰ mes amys	¶ De convoiter/ gardez vous mes amys
Femme daultruy/ fille ne chamberiere	Femme d'aultruy/ fille ne chamberiere
Nostre seigneur/ ce mandement a mis	Nostre seigneur/ ce mandement a mis
Pour nous tenir/ en charite entiere	Pour nous tenir/ en charite entiere
Nul ne uouldroit/ quõ luy fit desplaisir	Nul ne vouldroit/ qu'on luy fit desplaisir
Mais quõ luy fist tout seruice: ⁊ plaisir	Mais qu'on luy fist tout service: et plaisir
En tout affaire/	En tout affaire/
Faictz a ton frere/	Faictz a ton frere/
Ce que a toy faire/	Ce que a toy faire/
Tu uouldroys/ par dilection	Tu vouldroys/ par dilection
Sans luy meffaire/	Sans luy meffaire/
Ne luy desplaire/	Ne luy desplaire/
Ains luy complaire/	Ains luy complaire/
Soubz Iesus christ/ ⁊ son sermon.	Soubz Jesus christ/ et son sermon.
¶ Le .x. cõmandement.	¶ Le .x. commandement.
¶ Ce mãdemẽt/ dieu noꝰ ueult repeter	¶ Ce mandement/ dieu nous veult repeter
Et en sa loy/ deux fois le noꝰ replicque	Et en sa loy/ deux fois le nous replicque
Poͬ demõstrer, que nul sans cõuoiter	Pour demonstrer, que nul sans convoiter
Uiure ne peult/ car nr̃e chair sapplicq̃	Vivre ne peult/ car nostre chair s'applicque
A batailler/ cõtre nostre esperit	A batailler/ contre nostre esperit
Dont nul ne peult/ tãt soit sage ⁊ perit	Dont nul ne peult/ tant soit sage et perit
Auoir uictoire/	Avoir victoire/
Sans en Christ croire/	Sans en Christ croire/
Il est notoire/	Il est notoire/
Quil a pour nous/ la loy parfaict:	Qu'il a pour nous/ la loy parfaict:
Cest laccessoire/	C'est l'accessoire/
Seul meritoire/	Seul meritoire/
Pour auoir gloire/	Pour avoir gloire/
Qui cela croit/ il est parfaict.	Qui cela croit/ il est parfaict.
¶ Chãson des articles de la foy/ sur	¶ Chanson des articles de la foy/ sur
le chãt faulte dargẽt/ la malheu¬	le chant faulte d'argent/ la malheu¬
reuse chãce/ Le destourbier ð tout ⁊c.	reuse chance/ Le destourbier de tout etc.
A	A¬
U grãd cõseil, par diuĩe ordõnãce	U grand conseil, par divine ordonnance
fut decrete/ q̃ au pere entieremẽt	fut decrete/ que au pere entierement
Chascun croyroit/ ⁊ au filz sa puissance	Chascun croyroit/ et au filz sa puissance
Par le ieul quel/ il a le firmament	Par le jeul quel/ il a le firmament
Faict ⁊ cree/ auec son ornement	Faict et cree/ avec son ornement
La terre aussi/ cõme Moses recueille	La terre aussi/ comme Moses recueille
Cela ie croy/ de cueur certainement	Cela je croy/ de cueur certainement
Faulte de foy/ cest douleur nõ pareille.	Faulte de foy/ c'est douleur non pareille.
¶ En certain temps/ le pere de clemẽce	¶ En certain temps/ le pere de clemence
Nous a donne/ son filz benignement	Nous a donne/ son filz benignement
Pour satisfaire/ a luy de nostre offense	Pour satisfaire/ a luy de nostre offense
Et fut cõceu/ du saĩct esprit urayemet	Et fut conceu/ du sainct esprit vrayemet
Nay de marie/ ⁊ nourry purement	Nay de marie/ et nourry purement
Uierge aussi mere/ obstãt q̃ soit merueil	Vierge aussi mere/ obstant que soit merveil¬
(le	le
Ie croy cela/ de cueur certainemẽt	Je croy cela/ de cueur certainement
Faulte de foy/ cest douleur nõ pareille.	Faulte de foy/ c'est douleur non pareille.
¶ Il a souffert ðssoubz pilate oultrãce	¶ Il a souffert dessoubz pilate oultrance
Qui le liura/ a mort iniustement	Qui le liura/ a mort injustement
Pẽdant en croix/ ou il ha patiẽce	Pendant en croix/ ou il ha patience
Auecques deux/ larrons honteusemẽt/	Avecques deux/ larrons honteusement/
Helas cestoit/ pour nostre sauuement	Helas c'estoit/ pour nostre sauvement
Le centenier/ ce uoyant sesmerueille	Le centenier/ ce voyant s'esmerveille
Ie croy cela/ de cueur certainemẽt	Je croy cela/ de cueur certainement
Faulte de foy/ cest douleur nõ pareille.	Faulte de foy/ c'est douleur non pareille.
¶ Ap̃s sa mort/ Ioseph ꝑ grãd cõstãce	¶ Apres sa mort/ Joseph par grand constance
Ensepuelit/ le corps de linnocent:	Ensepvelit/ le corps de l'innocent:
De la descend/ es enfers sansdoubtãce	De la descend/ es enfers sans doubtance
Pour deliurer/ ses esleuz de torment	Pour delivrer/ ses esleuz de torment
Or au tiers iour le corps diuinement	Or au tiers jour le corps divinement
Ressuscita/ mais son pere lesueille	Ressuscita/ mais son pere l'esveille
Ie croy cela: de cueur certainement	Je croy cela: de cueur certainement
Faulte de foy/ cest douleur nõ pareille.	Faulte de foy/ c'est douleur non pareille.
¶ Quarante iours/ apres la deliurãce	¶ Quarante jours/ apres la delivrance
Es cieulx monta/ uictorieusement	Es cieulx monta/ victorieusement
De la uiendra/ en sa grãde excellence/	De la viendra/ en sa grande excellence/
Des uifz ⁊ mors/ faire le iugement	Des vifz et mors/ faire le jugement
Qui croyt est uif/ ⁊ ne meurt nullemẽt	Qui croyt est vif/ et ne meurt nullement
De croire en Christ/ frere ie te conseille	De croire en Christ/ frere je te conseille
Ie croy cela/ de cueur certainement/	Je croy cela/ de cueur certainement/
Faulte de foy/ cest douleur nõ pareille.	Faulte de foy/ c'est douleur non pareille.
¶ Au sainct esprit/ tu auras ta creãce	¶ Au sainct esprit/ tu auras ta creance
Lequel regit/ leglise sainctement	Lequel regit/ l'eglise sainctement
Elle contiẽt/ les sainctz qui ont fiãce	Elle contient/ les sainctz qui ont fiance
En Iesus christ/ croyant parfaictemẽt	En Jesus christ/ croyant parfaictement
Remission/ tout mort finablemẽt	Remission/ tout mort finablement
Prẽdra sa chair/ qui dort ou qͥ sõmeille	Prendra sa chair/ qui dort ou qui sommeille
Ie croy cela/ de cueur certainemẽt	Je croy cela/ de cueur certainement
Faulte de foy/ cest douleur nõ pareille.	Faulte de foy/ c'est douleur non pareille.
¶ Aultre chãson nouuelle sur le chãt	¶ Aultre chanson nouvelle sur le chant
Lãguir my faictz sãs tauoir offẽsee.	Languir my faictz sans t'avoir offensee.
L	L¬
E uieil serpẽt/ ꝑ uenimeux sibile	E vieil serpent/ par venimeux sibile
Nr̃e mere Eue/ ha tant araisonne	Nostre mere Eve/ ha tant araisonne
Quelle mangea/ du fruict empoisonne	Quelle mangea/ du fruict empoisonne
Car elle fut/ en la foy moult debile.	Car elle fut/ en la foy moult debile.
¶ Le pere Adam/ de croyre trop facile	¶ Le pere Adam/ de croyre trop facile
Fut par sa femme/ alors tant blasonne	Fut par sa femme/ alors tant blasonne
Et sermõne/ quil sest abandonne	Et sermonne/ qu'il s'est abandonne
A en mãger, las que lhõme est fragile.	A en manger, las que l'homme est fragile.
¶ Lors a la mort/ criminelle ⁊ ciuile	¶ Lors a la mort/ criminelle et civile
Par son peche/ ⁊ mal fut condamne	Par son peche/ et mal fut condamne
Et reiecte/ de dieu comme damne	Et reiecte/ de dieu comme damne
Car il nestoit/ au monde rien si uile.	Car il n'estoit/ au monde rien si vile.
¶ Poͬ garder lhuys/ ð la tres haulte uil	¶ Pour garder l'huys/ de la tres haulte vil¬
(le	le
Ung cherubin/ fut la determine	Ung cherubin/ fut la determine
Tenãt au poĩg/ ung glaifue desgaine	Tenant au poing/ ung glaifve desgaine
Glaifue trẽchant/ ⁊ glaifue uersatile.	Glaifve trenchant/ et glaifve versatile.
¶ Pour appaiser/ de dieu lire indicible	¶ Pour appaiser/ de dieu l'ire indicible
Le bon Abel/ de foy illumine	Le bon Abel/ de foy illumine
Sacrifia: son peche pardonne	Sacrifia: son peche pardonne
Estre ne peult/ car lhõme est inutile.	Estre ne peult/ car l'homme est inutile.
¶ Oblations de pains/ faictz de simile	¶ Oblations de pains/ faictz de simile
Et sacrifice/ a dieu fut amene	Et sacrifice/ a dieu fut amene
ð beufz ð ueaux/ mais tout biẽ demene	de beufz de veaux/ mais tout bien demene
De appaiser dieu/ a Mose est ĩpossible.	De appaiser dieu/ a Mose est impossible.
¶ Lhõe nauoit/ en soy rien de possible	¶ L'homme n'avoit/ en soy rien de possible
Et son proces/ estoit ia fulmine	Et son proces/ estoit ja fulmine
Il luy fault donc/ Christ incontamine	Il luy fault donc/ Christ incontamine
Poͬ rappaiser/ lire de dieu horrible.	Pour rappaiser/ lire de dieu horrible.
¶ Au temps preueu: du celeste concile	¶ Au temps preveu: du celeste concile
En bethleem/ le filz de dieu est ne	En bethleem/ le filz de dieu est ne
Pour noꝰ sauuer/ lenfant noꝰ est dõne	Pour nous sauver/ l'enfant nous est donne
De luy tout seul/ nostre salut distile.	De luy tout seul/ nostre salut distile.
¶ Le sainct enfant/ cõme dit leuangile	¶ Le sainct enfant/ comme dit l'evangile
Dedãs la cresche/ il fut la recline	Dedans la cresche/ il fut la recline
Humilie/ pour nous ⁊ incline	Humilie/ pour nous et incline
Pense a cela, ⁊ croy hõme labile.	Pense a cela, et croy homme labile.
¶ De sõ pur sãg/ pardõ decoule ⁊ fils	¶ De son pur sang/ pardon decoule et fils
Car cest celuy/ que le pere a signe	Car c'est celuy/ que le pere a signe
Et designe/ ⁊ qui est assigne	Et designe/ et qui est assigne
Poͬ par sa mort/ sauuer son filz ⁊ fille.	Pour par sa mort/ sauver son filz et fille.
¶ Qui croit cela/ il est de la famille	¶ Qui croit cela/ il est de la famille
De Iesus christ/ ⁊ est de dieu mene	De Jesus christ/ et est de dieu mene
Et son peche/ luy est tout condonne	Et son peche/ luy est tout condonne
Et pardonne/ par foy tout est loysible.	Et pardonne/ par foy tout est loysible.
¶ Il a brise/ par son sang le sigille	¶ Il a brise/ par son sang le sigille
De peche/ qui estoit enracine	De peche/ qui estoit enracine
En nostre chair/ helas poure obstine	En nostre chair/ helas povre obstine
Uiens a Iesus/ foy ten apprẽt le stile.	Viens a Jesus/ foy t'en apprent le stile.
¶ Chãte ðsprit/ quãd tu coux ou tu file	¶ Chante d'esprit/ quand tu coux ou tu file
Et note bien/ ce que iay ramene	Et note bien/ ce que j'ay ramene
En la chanson/ sil est bien retourne	En la chanson/ s'il est bien retourne
Et entendu/ il test sainct ⁊ utile.	Et entendu/ il t'est sainct et utile.
¶ Aultre chanson/ sur le chãt Tant	¶ Aultre chanson/ sur le chant Tant
que uiuray en cage florissant Ie ser	que vivray en cage florissant Je ser
uiray le dieu damours puissant ⁊c.	viray le dieu d'amours puissant etc.
T	T¬
Ant que uiuray/ en eage florissãt	Ant que vivray/ en eage florissant
Ie seruiray/ le seigñr tout puissãt	Je serviray/ le seigneur tout puissant
En faictz/ en ditz/ ⁊ chãsõs par accordz	En faictz/ en ditz/ et chansons par accordz
Le uieil serpent/ ma tenu languissant	Le vieil serpent/ ma tenu languissant
Mais Iesus christ/ ma faict resiouissãt	Mais Jesus christ/ ma faict resjouissant
En exposãt/ pour moy sõ sãg ⁊ corps:	En exposant/ pour moy son sang et corps:
Son alliance/	Son alliance/
Cest ma fiance/	C'est ma fiance/
Il est tout mien/	Il est tout mien/
Ie suis tout sien/	Je suis tout sien/
Fy de tristesse/	Fy de tristesse/
Uiue liesse/	Vive liesse/
Puis quen mon dieu/ ha tant de bien.	Puis qu'en mon dieu/ ha tant de bien.
¶ Quand ie le ueulx/ seruir ⁊ hõnorer	¶ Quand je le veulx/ servir et honnorer
Et par esprit/ son sainct nom decorer	Et par esprit/ son sainct nom decorer
Sa loyaulte rememorer souuent	Sa loyaulte rememorer souvent
Pharisiens/ nen font que murmurer	Pharisiens/ n'en font que murmurer
Mais nr̃e amoͬ/ nẽ scauroit moĩsdurer	Mais nostre amour/ n'en scauroit moins durer
Autant ou plus/ en emporte le uent	Autant ou plus/ en emporte le vent
Maulgre enuie/	Maulgre envie/
Toute ma uie/	Toute ma vie/
Le seruiray/	Le serviray/
Et aymeray/	Et aymeray/
Cest le premier/	C'est le premier/
Cest le dernier/	C'est le dernier/
A tout iamais/ lhonnoreray.	A tout jamais/ l'honnoreray.
¶ O Israel/ le seigneur dieu ton dieu	¶ O Israel/ le seigneur dieu ton dieu
Dũg bõ Moses/ ta doulcemẽt poͬueu	D'ung bon Moses/ ta doulcement pourveu
Qui de prison/ ta mis en liberte	Qui de prison/ t'a mis en liberte
Ung Iosue/ test bien tost suruenu	Ung Josue/ t'est bien tost survenu
Tu as Dauid/ qui pour toy a uaincu	Tu as David/ qui pour toy a vaincu
Le Goliad/ qui tant ta moleste	Le Goliad/ qui tant ta moleste
Cest Iesus Christ/	C'est Jesus Christ/
Dont tant escript/	Dont tant escript/
Ont Daniel/	Ont Daniel/
Ezechiel/	Ezechiel/
Et Ysaie/	Et Ysaie/
Et Hieremie/	Et Hieremie/
Le filz de dieu/ uerbe eternel.	Le filz de dieu/ verbe eternel.
¶ Il ha poͬ moy/ tout son sãg respãdu	¶ Il ha pour moy/ tout son sang respandu
Crucifie/ sur le boys estendu:	Crucifie/ sur le boys estendu:
Par les Iuifz/ il est mort innocent	Par les Juifz/ il est mort innocent
Sa dure mort/ a Satan confondu:	Sa dure mort/ a Satan confondu:
Et dechasse/ la mort a cõuaincu	Et dechasse/ la mort a convaincu
Au lieu de mort/ grace ⁊ biẽ noꝰ en uiẽt	Au lieu de mort/ grace et bien nous en vient
Cest le seigneur/	C'est le seigneur/
De tout honneur/	De tout honneur/
Il est la sus/	Il est la sus/
Au hault des cieulx/	Au hault des cieulx/
Auec le pere/	Avec le pere/
Auquel iespere/	Auquel j'espere/
La gist ma foy/ de mieulx en mieulx.	La gist ma foy/ de mieulx en mieulx.
¶ En son pur sãg/ a purge noz pechez	¶ En son pur sang/ a purge noz pechez
Et noz langueurs/ y ont este lauez	Et noz langueurs/ y ont este lavez
Par luy chascũ/ de nous est pur ⁊ net	Par luy chascun/ de nous est pur et net
Tous ses esleuz/ y sont mundifiez	Tous ses esleuz/ y sont mundifiez
Qui en luy seul/ se sont glorifiez	Qui en luy seul/ se sont glorifiez
Croyãs par foy/ q̃ luy seul est parfaict	Croyans par foy/ que luy seul est parfaict
Laigneau sans tache/	L'aigneau sans tache/
Mis a latache/	Mis a l'atache/
Pour nettoyer/	Pour nettoyer/
Et dechasser/	Et dechasser/
Aussi demettre/	Aussi demettre/
Comme le maistre/	Comme le maistre/
Le uieil Adam/ qui faict pecher.	Le vieil Adam/ qui faict pecher.
¶ Mõ doulx Iesꝰ/ a toy reqͥers pardõ	¶ Mon doulx Jesus/ a toy requiers pardon
A ioinctes mains/ par foy ⁊ nõ par don	A joinctes mains/ par foy et non par don
Le cueͬ faict tout/ ẽuers toy pardõneur	Le cueur faict tout/ envers toy pardonneur
Ie ne lattendz/ par sire ne par dom	Je ne l'attendz/ par sire ne par dom
Ne par biẽ faict/ car il nest que chardon	Ne par bien faict/ car il n'est que chardon
Gloire iattẽs/ de toy au parc dhõneur:	Gloire j'attens/ de toy au parc d'honneur:
Rien par merites/	Rien par merites/
En ces hermites/	En ces hermites/
Dieu uoit la foy/	Dieu voit la foy/
En qui ie croy/	En qui je croy/
Bon roy de gloire/	Bon roy de gloire/
Lequel ie honnore/	Lequel je honnore/
Oys loraison/ ie crie a toy.	Oys l'oraison/ je crie a toy.
¶ Aultre chãson/ sur le p̃mier pseaul	¶ Aultre chanson/ sur le premier pseaul¬
me de Dauid: qui se chante comme/	me de David: qui se chante comme/
Dont uient cela ⁊c.	Dont vient cela etc.
C	C¬
Ombiẽ sera/ lhõe fidele heureux	Ombien sera/ l'homme fidele heureux
Qui nest alle/ au ꝯseil des errãtz	Qui n'est alle/ au conseil des errantz
Et na siste/ auec les malheureux	Et n'a siste/ avec les malheureux
Aisi quõt fait/ plusieͬs docteͬs meschãs	Ainsi qu'ont fait/ plusieurs docteurs meschans
Qui se sont mis/ au ranc des ignorãs	Qui se sont mis/ au ranc des ignorans
Et assis sur/ leur chaire pestilente	Et assis sur/ leur chaire pestilente
Pour impugner/ la uerite patente.	Pour impugner/ la verite patente.
¶ Certes celuy/ qui ha sa uolunte	¶ Certes celuy/ qui ha sa volunte
Mise a garder/ la loy du grand seigñr:	Mise a garder/ la loy du grand seigneur:
Et nuict ⁊ iour/ en elle ha medite	Et nuict et jour/ en elle ha medite
Est bienheureux/ car il a pour docteur	Est bienheureux/ car il a pour docteur
Lesperit de dieu/ qui le faict seruateur	L'esperit de dieu/ qui le faict servateur
De ceste loy/ a la chair impossible	De ceste loy/ a la chair impossible
Qui au croyãt/ ꝑ Christ faicte est possi¬	Qui au croyant/ par Christ faicte est possi¬
(ble	ble
¶ Celuy sera/ cõe larbre plante	¶ Celuy sera/ come l'arbre plante
Iouxte le coͬs/ des argẽtins ruisseaux	Jouxte le cours/ des argentins ruisseaux
Qui en son temps/ fera fruict a plante	Qui en son temps/ fera fruict a plante
Ia ses fueilles/ ne aussi ses uͬs ramaux	Ja ses fueilles/ ne aussi ses verts ramaux
Ne tõberõt/ ne par uentz/ ne par eaux:	Ne tomberont/ ne par ventz/ ne par eaux:
Car le tout tient/ a larbre ⁊ sa racine	Car le tout tient/ a l'arbre et sa racine
Cest a Iesus/ ⁊ sa saincte doctrine.	C'est a Jesus/ et sa saincte doctrine.
¶ Ainsi ne fõt/ les meschãtz reprouuez	¶ Ainsi ne font/ les meschantz reprouvez
Mais ilz serõt/ cõme la pouldre au uẽ	Mais ilz seront/ comme la pouldre au vent
Deuãt la face/ au seigñr dieu soufflez	Devant la face/ au seigneur dieu soufflez
Cest ascauoir/ menez a damnement	C'est ascavoir/ menez a damnement
Sans faire tort/ a nul: mais iustement	Sans faire tort/ a nul: mais justement
Car le seigneur/ peult denier sa grace	Car le seigneur/ peult denier sa grace
A qui luy plaist/ ⁊ demonstrer sa face.	A qui luy plaist/ et demonstrer sa face.
¶ Les reprouuez/ point ne consisteront	¶ Les reprouvez/ point ne consisteront
Auec les bons/ au conseil des croyantz	Avec les bons/ au conseil des croyantz
Mais cõme gens meschãtz: bãnis serõt	Mais comme gens meschantz: bannis seront
Et mis au ranc/ des inobeissantz	Et mis au ranc/ des inobeissantz
Raison pourquoy? ilz ne sont les enfãs	Raison pourquoy? ilz ne sont les enfans
Du seigneur dieu/ ⁊ nont en luy fiance	Du seigneur dieu/ et n'ont en luy fiance
Mais en leͬs faictz/ ⁊ feincte penitẽce.	Mais en leurs faictz/ et feincte penitence.
¶ Car le seigñr/ cõgnoist qͥ est des siẽs	¶ Car le seigneur/ congnoist qui est des siens
Et des iustes/ approuue le chemin	Et des justes/ approuve le chemin
Les mescroyãs/ sont pires q̃ les chiens	Les mescroyans/ sont pires que les chiens
Et leur chemin/ perira en la fin	Et leur chemin/ perira en la fin
Et leurs docteurs/ iront tous a declin	Et leurs docteurs/ iront tous a declin
Et seront mis/ a mort par la parolle	Et seront mis/ a mort par la parolle
De Iesus christ/ qui le croyant cõsolle.	De Jesus christ/ qui le croyant consolle.
¶ Mõ dieu a toy: ie rẽdz gloire ⁊ hõneͬ	¶ Mon dieu a toy: je rendz gloire et honneur
A Christ aussi/ ton bien ayme enfant	A Christ aussi/ ton bien ayme enfant
Lequel pour uray/ est faict mediateur:	Lequel pour vray/ est faict mediateur:
Iournellemẽt/ pour le pecheur errant	Journellement/ pour le pecheur errant
Nostre salut/ est de luy dependant	Nostre salut/ est de luy dependant
Grace ⁊ ꝑdon/ a ioĩctes maĩs demãde	Grace et pardon/ a joinctes mains demande
REcteur du ciel a toy me recõmande.	REcteur du ciel a toy me recommande.
¶ Aultre chãson/ sur le chant Mon	¶ Aultre chanson/ sur le chant Mon
poure cueur est en prison. Dieu gard	povre cueur est en prison. Dieu gard¬
de mal qui luy a mis ⁊c.	de mal qui luy a mis etc.
M	M¬
On dieu sauue moy/ en ton non	On dieu sauve moy/ en ton non
Et me iuge/ par ta uertu	Et me juge/ par ta vertu
Exaulse aussi/ mon oraison	Exaulse aussi/ mon oraison
Quand ie le croy/ aussi faictz tu:	Quand je le croy/ aussi faictz tu:
Ie ne crains satan/ ung festu:	Je ne crains satan/ ung festu:
La mort/ enfer/ ne ses tourmentz	La mort/ enfer/ ne ses tourmentz
Ne Lantechrist/ fol ⁊ testu	Ne L'antechrist/ fol et testu
Car tu es uray/ en iugemens.	Car tu es vray/ en jugemens.
¶ Sauue seray/ par ton sermon	¶ Sauve seray/ par ton sermon
Plus trẽchant/ quũg glaiue pointu	Plus trenchant/ qu'ung glaive pointu
Qui faict du corps diuision	Qui faict du corps division
Et de lesprit/ par foy uestu:	Et de l'esprit/ par foy vestu:
Par mes pechez/ suis desuestu:	Par mes pechez/ suis desvestu:
De tous mes bons habillemens	De tous mes bons habillemens
Par ta grace/ suis reuestu	Par ta grace/ suis revestu
Car tu es uray/ en iugemens.	Car tu es vray/ en jugemens.
¶ Caphars/ remplis de fiction	¶ Caphars/ remplis de fiction
Ont lhonneur de dieu abbatu	Ont l'honneur de dieu abbatu
Nous promettant remission/	Nous promettant remission/
Mais tout compte/ ⁊ rabbatu:	Mais tout compte/ et rabbatu:
Par Christ/ satan est combatu	Par Christ/ satan est combatu
Et non point/ par leurs sacremens	Et non point/ par leurs sacremens
Qui ne le croyt/ sera battu	Qui ne le croyt/ sera battu
Car tu es uray/ en iugemens.	Car tu es vray/ en jugemens.
¶ Aultre chãson/ sur le chant Quãd	¶ Aultre chanson/ sur le chant Quand
me souuient de la poullaile/ ⁊c.	me souvient de la poullaile/ etc.
Q	Q¬
Uant me souuient/ de leuangile	Uant me souvient/ de l'evangile
que souloys p̃scher/ sur les chãps	que souloys prescher/ sur les champs
Estant chasse/ de uille en uille	Estant chasse/ de ville en ville
Et desprise/ des gens meschans	Et desprise/ des gens meschans
Tant de bourgeoys/ que de marchans	Tant de bourgeoys/ que de marchans
Ie mesiouys/ en Iesus Christ	Je m'esjouys/ en Jesus Christ
Au nom duquel/ ie faictz mes chantz	Au nom duquel/ je faictz mes chantz
Par la uertu/ du sainct esprit.	Par la vertu/ du sainct esprit.
¶ Maintenant suis en prison uile:	¶ Maintenant suis en prison vile:
Iambes ⁊ piedz/ en fers pesans	Jambes et piedz/ en fers pesans
Mais iay lesprit/ cler ⁊ agile	Mais j'ay l'esprit/ cler et agile
Quoy quen disent/ les mesdisans	Quoy qu'en disent/ les mesdisans
Auant quil soit/ iamais dix ans	Avant qu'il soit/ jamais dix ans
Sil plait a dieu/ qui tout regit	S'il plait a dieu/ qui tout regit
Ien sortiray/ maulgre les gens	J'en sortiray/ maulgre les gens
Par la uertu/ du sainct esprit.	Par la vertu/ du sainct esprit.
¶ Le sang humain/ est moult fertile	¶ Le sang humain/ est moult fertile
Par Iesus christ/ fructifiant	Par Jesus christ/ fructifiant
Doncques ma mort/ sera utile	Doncques ma mort/ sera utile
Le nom de dieu/ glorifiant	Le nom de dieu/ glorifiant
Et mon prochain edifiant	Et mon prochain edifiant
En me uoyant/ par foy contrit	En me voyant/ par foy contrit
Ie suis icy/ en my fiant	Je suis icy/ en my fiant
Par la uertu/ du sainct esprit.	Par la vertu/ du sainct esprit.
¶ Prince duquel/ tout bien distile	¶ Prince duquel/ tout bien distile
Aultre que toy/ ie ne pretendz	Aultre que toy/ Je ne pretendz
Tu ma mis hors/ par ton concile:	Tu m'a mis hors/ par ton concile:
A ioinctes mains/ graces ten rendz	A joinctes mains/ graces t'en rendz
A te seruir/ ie prens les rancz	A te servir/ je prens les rancz
Car de tes mains/ nul ne perit	Car de tes mains/ nul ne perit
Grace ⁊ pardon/ de toy iattendz	Grace et pardon/ de toy j'attendz
Par la uertu/ du sainct esprit.	Par la vertu/ du sainct esprit.
¶ Aultre chanson/ sur le chant	¶ Aultre chanson/ sur le chant
Cõge mauez dõne/ et de uous ⁊c.	Conge m'avez donne/ et de vous etc.
M	M
Isticques chrestiens/	Isticques chrestiens/
De iustice amateurs/	De justice amateurs/
De ces pharisiens/	De ces pharisiens/
Euitez les erreurs	Evitez les erreurs
Soyez imitateurs/	Soyez imitateurs/
Du sauueur Iesus christ/	Du sauveur Jesus christ/
Affin que seruiteurs/	Affin que serviteurs/
Ne soyez Dantechrist.	Ne soyez D'antechrist.
¶ En org◊illeux habitz/	¶ En orgueilleux habitz/
Il sen ira marchant/	Il s'en ira marchant/
Despouillant les brebis/	Despouillant les brebis/
Comme ung larron meschant/	Comme ung larron meschant/
Mais Iesus roy puissant/	Mais Jesus roy puissant/
En toute humilite/	En toute humilite/
Aux siens sera seruant/	Aux siens sera servant/
Par grande charite.	Par grande charite.
¶ Couronne sera dor/	¶ Couronne sera d'or/
Tresprecieusement/	Tresprecieusement/
Et si aura thresor/	Et si aura thresor/
Pour uiure plaisamment/	Pour vivre plaisamment/
Mais Iesus christ urayement/	Mais Jesus christ vrayement/
Despine est couronne/	D'espine est couronne/
Or uous uoyez/ cõment	Or vous voyez/ comment
Ce meschant est damne.	Ce meschant est damne.
¶ Par dessus dieu monter	¶ Par dessus dieu monter
Il uouldra/ en ses faictz	Il vouldra/ en ses faictz
Et son honneur oster/	Et son honneur oster/
Par ses prescheurs infectz/	Par ses prescheurs infectz/
Mais Christ/ roy des parfaictz	Mais Christ/ roy des parfaictz
En fin le desteruira/	En fin le destervira/
Les siens seront deffaictz/	Les siens seront deffaictz/
Quand lesprit regnera.	Quand l'esprit regnera.
¶ Les lamentations du ◊ape: ⁊ les	¶ Les lamentations du pape: et les
pitoyables regretz/ quil faict de ce	pitoyables regretz/ qu'il faict de ce
que les Luther◊ẽs le ont si puissam¬	que les Lutheriens le ont si puissam¬
mẽt assailly par les escriptures sain¬	ment assailly par les escriptures sain¬
ctes: et se chãte sur le chant Ne suis	ctes: et se chante sur le chant Ne suis
ie pas biẽ malheureux/ ne suis ie ⁊c.	je pas bien malheureux/ ne suis je etc.
N	N
E suis ie pas/ bien malheureux:	E suis je pas/ bien malheureux:
Ne suis ie pas/ infortune	Ne suis je pas/ infortune
Destre de ◊uther impugne/	D'estre de Luther impugne/
Pour souffrir mal si rigoreux	Pour souffrir mal si rigoreux
Ie me disois/ le dieu des dieux	Je me disois/ le dieu des dieux
Publicquement/	Publicquement/
Fault il que mon estat pompeulx/	Fault il que mon estat pompeulx/
Soit de luy/ traicte rudement.	Soit de luy/ traicte rudement.
¶ Ma dignite/ est en mon nom	¶ Ma dignite/ est en mon nom
Car ie suis pere sainct nomme:	Car je suis pere sainct nomme:
Mais Luther dit/ que suis damne	Mais Luther dit/ que suis damne
Par leuangile/ ⁊ son canon:	Par l'evangile/ et son canon:
Tais toy/ ce nest pas ton cas/ non?	Tais toy/ ce n'est pas ton cas/ non?
Den disputer	D'en disputer
Cest aux grandz docteurs de renom	C'est aux grandz docteurs de renom
Entre lesquelz/ ce fault traicter	Entre lesquelz/ ce fault traicter
¶ Tu donne trop/ dauctorite	¶ Tu donne trop/ d'auctorite
A leuangile/ scais ie bien	A l'evangile/ scais je bien
Mais aux glosses/ tu nentendz rien	Mais aux glosses/ tu n'entendz rien
Ne au sens/ plain de moralite	Ne au sens/ plain de moralite
La lettre occist/ mais uerite	La lettre occist/ mais verite
Est en lesprit/	Est en l'esprit/
Le sens duquel iay limite	Le sens duquel j'ay limite
Pour le glosser/ a mon proffit.	Pour le glosser/ a mon proffit.
¶ Respondz a moy/ Martin luther/	¶ Respondz a moy/ Martin luther/
Lauctorite/ de sainct Matthieu:	L'auctorite/ de sainct Matthieu:
Ou de sainct Paul/ seruant de dieu	Ou de sainct Paul/ servant de dieu
Contre moy/ peult elle lucter?	Contre moy/ peult elle lucter?
Ie dis que non/ ne relucter:	Je dis que non/ ne relucter:
Ne peult a moy	Ne peult a moy
Ie peulx corriger/ ⁊ bouter	Je peulx corriger/ et bouter
Nouueaulx articles/ de la foy.	Nouveaulx articles/ de la foy.
¶ Ie suis esleu/ des cardinaulx	¶ Je suis esleu/ des cardinaulx
Peres tressainctz/ on le congnoist	Peres tres sainctz/ on le congnoist
Leur humilite/ bien on uoit	Leur humilite/ bien on voit
En leurs habitz/ ⁊ leurs chappeaux:	En leurs habitz/ et leurs chappeaux:
Pourtant silz sont/ mes macquereaux	Pourtant s'ilz sont/ mes macquereaux
Secrettement/	Secrettement/
Fault il que par ces bibliaux	Fault il que par ces bibliaux
Ie sente perte/ ⁊ detriment.	Je sente perte/ et detriment.
¶ Par les uilles/ ⁊ par les champs	¶ Par les villes/ et par les champs
Ie suis mocque/ ⁊ desprise	Je suis mocque/ et desprise
Chascun a mon/ honneur brise	Chascun a mon/ honneur brise
Les grandz seigneurs/ ⁊ les marchans	Les grandz seigneurs/ et les marchans
Congnoissent bien/ mes faictz meschãs	Congnoissent bien/ mes faictz meschans
Las cest par toy/	Las c'est par toy/
Qui te mocques/ de tous mes chantz	Qui te mocques/ de tous mes chantz
Disant que dieu/ noit tel abboy.	Disant que dieu/ noit tel abboy.
¶ La messe tu/ ne chante plus	¶ La messe tu/ ne chante plus
Disant que cest/ infection/	Disant que c'est/ infection/
Et que Christ par sa passion	Et que Christ par sa passion
A satisfaiet/ et au surplus	A satisfait/ et au surplus
Quon faict/ deshonneur a Iesus	Qu'on faict/ deshonneur a Jesus
En la chantant/	En la chantant/
Le diable donc/ la mis dessus	Le diable donc/ la mis dessus
Trompant le monde/ ⁊ lenchantant.	Trompant le monde/ et l'enchantant.
¶ Des trespassez/ ⁊ poures moriz	¶ Des trespassez/ et povres moriz
Il ne ten fault/ iamais parler:	Il ne t'en fault/ jamais parler:
Nen nul pelerinage aller	N'en nul pelerinage aller
Les femmes/ nyront plus dehors:	Les femmes/ n'yront plus dehors:
Et si naurons/ plus rien des corps	Et si n'aurons/ plus rien des corps
Dont uiurons nous?	Dont vivrons nous?
Se dieu nous iecte/ cela hors	Se dieu nous jecte/ cela hors
Il nous fauldra/ labourer tous.	Il nous fauldra/ labourer tous.
¶ Ie tay faict excommunier/	¶ Je t'ay faict excommunier/
Pour leuangile/ que tu preschoys	Pour l'evangile/ que tu preschoys
Tu perseuere/ toutesfoys	Tu persevere/ toutesfoys
Disant que ie suis ung asnier	Disant que je suis ung asnier
Ueulx tu tant/ de docteurs nyer	Veulx tu tant/ de docteurs nyer
Pour soustenir/	Pour soustenir/
Leuangile/ aussi le psaultier	L'evangile/ aussi le psaultier
Parquoy tout mal/ me peult uenir.	Parquoy tout mal/ me peult venir.
¶ Les images/ tu as mis bas	¶ Les images/ tu as mis bas
Aussi les reliques/ des sainctz	Aussi les reliques/ des sainctz
Telz seruices (dis tu) sont feinctz	Telz services (dis tu) sont feinctz
Car dieu le nous deffend cy bas/	Car dieu le nous deffend cy bas/
Pourtant/ fault il sans nulz debatz	Pourtant/ fault il sans nulz debatz
Tout ruer ius/	Tout ruer jus/
En esprit/ tu faictz tes sabbatz	En esprit/ tu faictz tes sabbatz
Lesquelz en chair/ iauoys mis sus.	Lesquelz en chair/ j'avoys mis sus.
¶ A quoy tient il/ que ne maymez	¶ A quoy tient il/ que ne m'aymez
Dictes moy/ uostre intention	Dictes moy/ vostre intention
Prenez de moy compassion:	Prenez de moy compassion:
Ma dignite/ uous destruisez	Ma dignite/ vous destruisez
Et mon honneur/ uous rabbatez	Et mon honneur/ vous rabbatez
De ca de la.	De ca de la.
Si les sainctz escriptz uous scauez	Si les sainctz escriptz vous scavez
Doibt on pourtant/ prescher cela?	Doibt on pourtant/ prescher cela?
¶ Cent mille escuz ie uous donray	¶ Cent mille escuz je vous donray
Et des pardons/ tresamplement	Et des pardons/ tres amplement
Laissez leuangile/ urayement	Laissez l'evangile/ vrayement
Doulx ⁊ begnin/ ie uous seray	Doulx et begnin/ je vous seray
Si ne le faictes/ uous feray	Si ne le faictes/ vous feray
Trestous rostir/	Trestous rostir/
Et en ung feu/ uous brusleray:	Et en ung feu/ vous brusleray:
Respondz Luther/ ueulx tu mourir.	Respondz Luther/ veulx tu mourir.
¶ Mieux noꝰ uault mourir ꝑ tes maĩs	¶ Mieux nous vault mourir par tes mains
Que de seruir/ aux bougerons	Que de servir/ aux bougerons
Dauecques Christ/ ne bougerons:	D'avecques Christ/ ne bougerons:
Et si tu faictz/ de nous rostz maintz	Et si tu faictz/ de nous rostz maintz
Toutesfoys iamais/ aux Romains	Toutesfoys jamais/ aux Romains
Na tous leurs droictz/	N'a tous leurs droictz/
Ne seruirons/ car inhumains	Ne servirons/ car inhumains
Et faulx ilz sont/ en tous endroictz.	Et faulx ilz sont/ en tous endroictz.
¶ En Iesus nous/ aurons repos	¶ En Jesus nous/ aurons repos
Qui oeuure lhuys/ non pas Clement:	Qui oeuvre l'huys/ non pas Clement:
Il ne peult ce/ car sa clef ment	Il ne peult ce/ car sa clef ment
Or entendez/ meschantz suppos	Or entendez/ meschantz suppos
Leuangile est/ nostre propos	L'evangile est/ nostre propos
Nostre soulas/	Nostre soulas/
Elle nous faict/ de sens compos	Elle nous faict/ de sens compos
Mais le pape/ nous tient soubz lacqz.	Mais le pape/ nous tient soubz lacqz.
¶ Aultre chanson/ sur le chant Sur	¶ Aultre chanson/ sur le chant Sur
toutes fleͬs/ Iayme la marguerite.	toutes fleurs/ J'ayme la marguerite.
E	E¬
n toy mõ dieu iay mismõ esperãce	n toy mon dieu j'ay mis mon esperance
Ne me cõfondz/ pas eternellemẽt	Ne me confondz/ pas eternellement
Tous ceulx qui ont/ en toy leur cõfiãce	Tous ceulx qui ont/ en toy leur confiance
Cõfuz ne sont/ ains ilz sont seurement	Confuz ne sont/ ains ilz sont seurement
En toy mon dieu.	En toy mon dieu.
¶ De toy seul est/ mõ secoͬs/ ma defẽce	¶ De toy seul est/ mon secours/ ma defence
Qui tiẽs ciel/ mer/ ⁊ terre/ ẽtre tes maĩs	Qui tiens ciel/ mer/ et terre/ entre tes mains
Lhõme est mauldict/ qui ne se fie en ce	L'homme est mauldict/ qui ne se fie en ce
Quãd est de moy/ ie suis ⁊ soir ⁊ maĩs	Quand est de moy/ je suis et soir et mains
En toy mon dieu.	En toy mon dieu.
¶ Cõme le cerf/ en ung estang se lance	¶ Comme le cerf/ en ung estang se lance
Quãd est chasse/ des ueneͬs ⁊ des chiẽs	Quand est chasse/ des veneurs et des chiens
Sẽblablemẽt/ quãt mõ ame est en trãse	Semblablememt/ quant mon ame est en transe
A toy ie cours/ ⁊ par foy me soustiens	A toy je cours/ et par foy me soustiens
En toy mon dieu.	En toy mon dieu.
¶ Riẽ ne mysert/ frãcois/ ne sa grãt mã	¶ Rien ne my sert/ francois/ ne sa grant man¬
(ce	ce
Estre uestu/ de noir/ de blãc/ ou gris	Estre vestu/ de noir/ de blanc/ ou gris
Ie laisse aussi/ dominicque ⁊ sa pance	Je laisse aussi/ dominicque et sa pance
Ie uiẽs a toy/ car tout bien est cõprins	Je viens a toy/ car tout bien est comprins
En toy mon dieu.	En toy mon dieu.
¶ De le seruir/ faisons tous diligence.	¶ De le servir/ faisons tous diligence.
Sans discerner/ de places ou de lieux:	Sans discerner/ de places ou de lieux:
Il est par tout/ par essence ⁊ presence	Il est par tout/ par essence et presence
Qui ce ne croyt/ est contumelieux	Qui ce ne croyt/ est contumelieux
En toy mon dieu.	En toy mon dieu.
¶ Rien ne noꝰ sert/ la chair ⁊ sa prudẽce	¶ Rien ne nous sert/ la chair et sa prudence
Lesprit regist/ tout hõme en uerite	L'esprit regist/ tout homme en verite
Et si le faict/ auoir ferme creance	Et si le faict/ avoir ferme creance
Et patience/ au temps daduersite	Et patience/ au temps d'adversite
En toy mon dieu.	En toy mon dieu.
¶ Prince regnãt/ en ta haulte excellẽce	¶ Prince regnant/ en ta haulte excellence
Dauoir mal faict/ y me uint mal a gre	D'avoir mal faict/ y me vint mal a gre
Pardon requiers/ a ta saincte clemence	Pardon requiers/ a ta saincte clemence
Helas rẽdz moy/ en ung meilleur degre	Helas rendz moy/ en ung meilleur degre
En toy mõ dieu/ iay mis mon esperãce.	En toy mon dieu/ j'ay mis mon esperance.
¶ Aultre chanson/ en laquelle le pe¬	¶ Aultre chanson/ en laquelle le pe¬
cheur se cõplainct a dieu/ en luy de¬	cheur se complainct a dieu/ en luy de¬
mandãt secours des assaulx que luy	mandant secours des assaulx que luy
faict le diable. Et se chante sur le	faict le diable. Et se chante sur le
chãt/ De mon dueil triste ⁊ desp. ⁊c.	chant/ De mon dueil triste et desp. etc.
D	D¬
Es assaulx/ que sathan me faict	Es assaulx/ que sathan me faict
A toy mõ dieu/ ie my cõplains	A toy mon dieu/ je my complains
Sans grace auoir/ ie suis deffaict	Sans grace avoir/ je suis deffaict
Ses assaulx sõt/ plus que inhumains	Ses assaulx sont/ plus que inhumains
Entre ses mains/	Entre ses mains/
Souffre maulx maintz/	Souffre maulx maintz/
Sans nul confort/	Sans nul confort/
Mon dieu sans toy/ Cõme ie croy/	Mon dieu sans toy/ Comme je croy/
Cest le plus fort.	C'est le plus fort.
¶ Il massault/ du peche dorgueil	¶ Il m'assault/ du peche d'orgueil
Et me garde/ dhumilier	Et me garde/ d'humilier
Deuant toy/ mon cueur/ ⁊ mon oeil	Devant toy/ mon cueur/ et mon oeil
Dassaulx il ha/ ung millier:	D'assaulx il ha/ ung millier:
Comme ung belier	Comme ung belier
Me uient lier/	Me vient lier/
De ses liens/	De ses liens/
Dambition/	D'ambition/
Et fiction/	Et fiction/
Par tous moyens.	Par tous moyens.
¶ Dauarice/ sens la douleur	¶ D'avarice/ sens la douleur
Dont il me faict/ idolatrer:	Dont il me faict/ idolatrer:
Et regnier/ Christ mon sauueur/	Et regnier/ Christ mon sauveur/
Mauldit est/ qui la ueult aymer:	Mauldit est/ qui la veult aymer:
Car estimer/	Car estimer/
Dire ou nommer/	Dire ou nommer/
Ne puis ses lacqz/	Ne puis ses lacqz/
Pourtant ie dis/	Pourtant je dis/
Que paradis/	Que paradis/
Telz gens nont pas.	Telz gens n'ont pas.
¶ Luxure uient secretement/	¶ Luxure vient secretement/
Massaillir par/ ses doulx regardz/	M'assaillir par/ ses doulx regardz/
Tout lieu/ ⁊ pars certainement	Tout lieu/ et pars certainement
Ie suis brusle/ par elle ⁊ ars/	Je suis brusle/ par elle et ars/
Car de ses dardz/	Car de ses dardz/
Comme souldars/	Comme souldars/
My picque ⁊ point/	My picque et point/
Ie my consens/	Je my consens/
Suyuant mon sens/	Suyvant mon sens/
Uoyla le poinct.	Voyla le poinct.
¶ Ire me faict/ assaulx diuers/	¶ Ire me faict/ assaulx divers/
De me uenger/ cest mon soucy/	De me venger/ c'est mon soucy/
Ire me faict/ meschant/ peruers/	Ire me faict/ meschant/ pervers/
Iureur/ blasphemateur aussi:	Jureur/ blasphemateur aussi:
Comme endurcy/	Comme endurcy/
Sans nul mercy/	Sans nul mercy/
Me uengeray/	Me vengeray/
Par mon combat/	Par mon combat/
Son le debat/	Son le debat/
Ie les tueray.	Je les tueray.
¶ Puis gloutonnie/ y uient apres	¶ Puis gloutonnie/ y vient apres
Qui par exces/ faict boire uin	Qui par exces/ faict boire vin
Et les poures/ qui sont au pres	Et les povres/ qui sont au pres
Meurent de fain/ uoila la fin	Meurent de fain/ voila la fin
De mon festin:	De mon festin:
Et puis affin/	Et puis affin/
De manger mieulx/	De manger mieulx/
Il fault danser/	Il fault danser/
Pour digerer/	Pour digerer/
Uoyla mes dieux.	Voyla mes dieux.
¶ Enuie aussi/ accourt a moy/	¶ Envie aussi/ accourt a moy/
Qui me faict/ moult triste ⁊ dolent/	Qui me faict/ moult triste et dolent/
Du bien daultruy/ puis quand ie uoy	Du bien d'aultruy/ puis quand je voy
Quil pert le sien/ ien suis content:	Qu'il pert le sien/ j'en suis content:
Cela prouient/	Cela provient/
Dung iugement/	D'ung jugement/
Peruers/ maling/	Pervers/ maling/
Qui ne peult ueoir/	Qui ne peult veoir/
Ne amour auoir/	Ne amour avoir/
A son prochain.	A son prochain.
¶ Satan me faict/ tant paresseux	¶ Satan me faict/ tant paresseux
Que de te seruir/ ie suis las	Que de te servir/ je suis las
A ta besongne/ aller ne peulx	A ta besongne/ aller ne peulx
Ie ny prens ioye/ ne soulas:	Je n'y prens joye/ ne soulas:
Ien crie helas/	J'en crie helas/
Mon dieu las las/	Mon dieu las las/
Pardon requiers/	Pardon requiers/
Uiens ⁊ accours/	Viens et accours/
Et me secours/	Et me secours/
Tout seul te quiers.	Tout seul te quiers.
¶ Attendz support pouure pecheur	¶ Attendz support pouvre pecheur
De moy/ car ie te ueulx sauuer	De moy/ car je te veulx sauver
Si satan te tient/ la rigueur/	Si satan te tient/ la rigueur/
Cest pour mieulx/ ta foy esprouuer:	C'est pour mieulx/ ta foy esprouver:
Par ce tenter/	Par ce tenter/
Ie ueulx prouuer/	Je veulx prouver/
Si es mon filz/	Si es mon filz/
Lors le scauras/	Lors le scauras/
Quand tu seras/	Quand tu seras/
En croix assix.	En croix assix.
¶ Aultre chãson/ sur le chant Ie my	¶ Aultre chanson/ sur le chant Je my
repens de uous auoir aymee ⁊c.	repens de vous avoir aymee etc.
I	J¬
e uoꝰ rescripz/ ma seͬ tres biẽ aymee	e vous rescripz/ ma seur tres bien aymee
Une chãson/ cõmẽt saĩct Symeon	Une chanson/ comment sainct Symeon
Receut Iesus/ au temple Salomon	Receut Jesus/ au temple Salomon
Or la chantez/ de uoix bien accordee.	Or la chantez/ de voix bien accordee.
¶ Quãt Symeon tenoit Iesꝰ au tẽple	¶ Quant Symeon tenoit Jesus au temple
Entre ses bras/ il disoit: maintenant	Entre ses bras/ il disoit: maintenant
Mon dieu tu es/ ton seruiteur tenant	Mon dieu tu es/ ton serviteur tenant
En saĩcte paix/ iouxte ta parolle ãple.	En saincte paix/ jouxte ta parolle ample.
¶ Car mes deux yeulx ont ueu tõ salu	¶ Car mes deux yeulx ont veu ton salu¬
(taire	taire
Cest Iesꝰ christ/ de noꝰ tãt attẽdu	C'est Jesus christ/ de nous tant attendu
Et desire/ or est il en temps deu	Et desire/ or est il en temps deu
Uenu a nous/ pour nostre salut faire.	Venu a nous/ pour nostre salut faire.
¶ Il est uenu/ pour la gent iudaicque	¶ Il est venu/ pour la gent judaicque
Nõ seulemẽt/ mais aussi pour les gẽtz	Non seulement/ mais aussi pour les gentz
Lesquelz seront/ en sa foy permanentz	Lesquelz seront/ en sa foy permanentz
Sans accepter/ le Iuif du barbaricque	Sans accepter/ le Iuif du barbaricque
¶ Cest le soleil/ ⁊ la splendeur de gloire	¶ C'est le soleil/ et la splendeur de gloire
Limage aussi/ de toy pere eternel	L'image aussi/ de toy pere eternel
Qui est uenu/ le uray emmanuel:	Qui est venu/ le vray emmanuel:
Dieu auec noꝰ/ cela noꝰ debuõs croyre.	Dieu avec nous/ cela nous debvons croyre.
¶ Au tẽple il fut/ poͬ noꝰ sõ sãg espãdre	¶ Au temple il fut/ pour nous son sang espandre
La circõcis/ pour obseruer la loy:	La circoncis/ pour observer la loy:
Et pour mõstrer/ q̃ lhõme par la foy	Et pour monstrer/ que l'homme par la foy
Estre le doibt/ en esprit: doulx ⁊ tẽdre.	Estre le doibt/ en esprit: doulx et tendre.
¶ Puis symeon/ ainsi dist a la uierge	¶ Puis symeon/ ainsi dist a la vierge
Lame de toy/ dũg glaiue moult trẽchãt	L'ame de toy/ d'ung glaive moult trenchant
Sera percee/ affin que illuminant	Sera percee/ affin que illuminant
Il soit les cueͬs sa ꝑolle est ung cierge	Il soit les cueurs sa parolle est ung cierge
¶ Il dist apres/ qͥl seroit mis en signe	¶ Il dist apres/ qu'il seroit mis en signe
Et pour obiect/ de cõtradiction	Et pour obiect/ de contradiction
Pharisiens/ meschante nation	Pharisiens/ meschante nation
Contrediront/ a sa saincte doctrine.	Contrediront/ a sa saincte doctrine.
¶ Or maintenant/ tu uoys la ꝓphetie	¶ Or maintenant/ tu voys la prophetie
De symeon/ accomplie en ces temps	De symeon/ accomplie en ces temps
Quãt ton salut grace ⁊ pardon attẽdz	Quant ton salut grace et pardon attendz
Dũg autre christ/ certes cest grãd folie.	D'ung autre christ/ certes c'est grand folie.
¶ Ne uois tu poĩt/ auioͬdhuy les idoles	¶ Ne vois tu point/ aujourd'huy les idoles
En plusieurs lieux/ esleuez haultemẽt	En plusieurs lieux/ esleuez haultement
Et toutesfoys/ dieu tout expressement	Et toutesfoys/ dieu tout expressement
Le noꝰ deffẽd/ par ses saĩctes parolles.	Le nous deffend/ par ses sainctes parolles.
¶ Cest contredit/ de mettre sa fiance	¶ C'est contredit/ de mettre sa fiance
Et son salut/ en ung hõme mortel	Et son salut/ en ung homme mortel
Sainct Pierre dit/ es actes ung mot tel	Sainct Pierre dit/ es actes ung mot tel
Nul aultre nom/ ne peult sauuer q̃ ce.	Nul aultre nom/ ne peult sauver que ce.
¶ Cest cõtredit/ quãt Iesꝰ noꝰ enseigne	¶ C'est contredit/ quant Jesus nous enseigne
Quil nous fault toꝰ/ auoir humilite	Qu'il nous fault tous/ avoir humilite
Cõme il appert/ a sa natiuite	Comme il appert/ a sa nativite
Et si uoulõs/ dorgueil porter lẽseigne.	Et si voulons/ d'orgueil porter l'enseigne.
¶ Cest ꝯtredit/ quãt noꝰ aymõs richesse	¶ C'est contredit/ quant nous aymons richesse
Hõneurs mõdains/ argẽt/ or ⁊ thresors	Honneurs mondains/ argent/ or et thresors
Lesquelz Iesus/ cõe uilz ⁊ tres ors	Lesquelz Jesus/ come vilz et tres ors
A desprise/ contemplons en la chresse.	A desprise/ contemplons en la chresse.
¶ Cest cõtredit/ dauoir mulle solenne	¶ C'est contredit/ d'avoir mulle solenne
Haubins/ coursiers/ traq̃nars ⁊ muletz	Haubins/ coursiers/ traquenars et muletz
Trop plus braues/ urayemẽt q̃ nõt les	Trop plus braves/ vrayement que n'ont les
Et iesꝰ christ/ est mõte dessꝰ lasne. (laiz	laiz Et jesus christ/ est monte dessus l'asne.
¶ Cest cõtredit/ de fort bander la porte	¶ C'est contredit/ de fort bander la porte
Aux poures gẽs/ nudz qͥ meurẽt de fain	Aux povres gens/ nudz qui meurent de fain
Car Iesus christ/ multiplia le pain	Car Jesus christ/ multiplia le pain
Poͬ en dõner/ cõe saĩct Iehã rapporte.	Pour en donner/ come sainct Jehan rapporte.
¶ Cest cõtredit/ dempescher la parolle	¶ C'est contredit/ d'empescher la parolle
De Iesꝰ christ/ aux urays p̃dicateurs	De Jesus christ/ aux vrays predicateurs
Et toutesfoys/ noz maistres ⁊ docteurs	Et toutesfoys/ noz maistres et docteurs
Lont deffẽdu/ en leur meschãte escolle.	L'ont deffendu/ en leur meschante escolle.
¶ mõ dieu ꝯfõdz/ ces maudictz hypocri	¶ mon dieu confondz/ ces maudictz hypocri¬
Iusq̃s a quãt? sire les soustiẽs tu? (tes	tes Jusques a quant? sire les soustiens tu?
Par ces caphars/ ton filz est rabbatu	Par ces caphars/ ton filz est rabbatu
Sa passion/ ses graces/ ⁊ merites.	Sa passion/ ses graces/ et merites.
¶ Toꝰ leurs abuz/ uolũtiers chãteroye	¶ Tous leurs abuz/ voluntiers chanteroye
Prenez en gre/ de chanter ie suis las	Prenez en gre/ de chanter je suis las
Cercheõs en Christ/ ꝯfort ioye ⁊ soulas	Cercheons en Christ/ confort joye et soulas
Il est tout seul/ uerite/ uie/ ⁊ uoye.	Il est tout seul/ verite/ vie/ et voye.
¶ Aultre chãson/ sur le chant Qui la	¶ Aultre chanson/ sur le chant Qui la
dira la douscur de mon cueur.	dira la dousceur de mon cueur.
Q	Q¬
Ui la dira/ la douleur de mõ cueͬ	Ui la dira/ la douleur de mon cueur
Et le soucy/ q̃ poͬ mõ peche porte	Et le soucy/ que pour mon peche porte
Ie ny soustiẽs/ q̃ ennuy/ peine/ ⁊ douleͬ	je n'y soustiens/ que ennuy/ peine/ et douleur
Et si nest nul/ (mõ dieu) qͥ me cõforte.	Et si n'est nul/ (mon dieu) qui me conforte.
¶ O seigͬ dieu/ qͥ metz dehors desmoy	¶ O seigneur dieu/ qui metz dehors d'esmoy
Tes seruiteurs/ par ta misericorde	Tes serviteurs/ par ta misericorde
Ton plaisir soit/ auoir mercy de moy	Ton plaisir soit/ avoir mercy de moy
Par mõ peche/ iay desseruy la chorde.	Par mon peche/ j'ay desservy la chorde.
¶ Efface donc/ toute liniquite	¶ Efface donc/ toute l'iniquite
Qui est en moy en grande multitude	Qui est en moy en grande multitude
Ie ne uaulx rien/ car ie suis uanite	Je ne vaulx rien/ car je suis vanite
Et a mal faire/ iay mistout mõ estude.	Et a mal faire/ j'ay mis tout mon estude.
¶ Par mon peche/ ie suis deuãt toy uil	¶ Par mon peche/ je suis devant toy vil
Or laue moy/ de plus en plꝰ par grace	Or lave moy/ de plus en plus par grace
Car sans lauoir/ tout hõme est inutil	Car sans l'avoir/ tout homme est inutil
Et desplaisant/ deuant ta saincte face.	Et desplaisant/ devant ta saincte face.
¶ Toꝰ mes pechez/ ie cõfesse ⁊ cõgnois	¶ Tous mes pechez/ je confesse et congnois
En general/ ie delaisse les branches	En general/ je delaisse les branches
Car ie ne suis/ cõme bien iapercoys	Car je ne suis/ comme bien j'apercoys
Rien que peche/ ⁊ mes uolũtez frãches.	Rien que peche/ et mes voluntez franches.
¶ Iay desseruy/ seigneur ⁊ merite	¶ J'ay desservy/ seigneur et merite
De soustenir/ punition expresse	De soustenir/ punition expresse
Faictz moy pardõ/ lors uaincra uerite	Faictz moy pardon/ lors vaincra verite
Lhõe nest riẽ/ mais a toy ie me adresse.	L'home n'est rien/ mais a toy je me adresse.
¶ Lhõe est a mal/ par sa nature enclin	¶ L'home est a mal/ par sa nature enclin
Adam luy a/ laisse cest heritage	Adam luy a/ laisse c'est heritage
Mais toy seigñr/ par tõ regard begnin	Mais toy seigneur/ par ton regard begnin
Tu las este/ ⁊ mis hors de seruage.	Tu l'as este/ et mis hors de servage.
¶ Iespere aussi/ que tu me arrouseras	¶ J'espere aussi/ que tu me arrouseras
De leaue de grace/ ⁊ en nouuelle sorte	De l'eaue de grace/ et en nouvelle sorte
Mon ame plus/ que neige blanchiras	Mon ame plus/ que neige blanchiras
Tant soit tenante/ ou la macule forte.	Tant soit tenante/ ou la macule forte.
¶ Lors ie seray/ par telle ablution	¶ Lors je seray/ par telle ablution
Tout console/ quand ie orray de souye	Tout console/ quand je orray de souye
De tes pechez/ tu as remission	De tes pechez/ tu as remission
Iamais ne fut/ telle liesse ouye.	Jamais ne fut/ telle liesse ouye.
¶ Ie laisse la/ donc toꝰ les pardõneurs	¶ Je laisse la/ donc tous les pardonneurs
De toy tout seul/ iattẽdz ꝑdon mõ sire	De toy tout seul/ j'attendz pardon mon sire
Notez ces motz/ helas poures pecheurs	Notez ces motz/ helas povres pecheurs
Uenez a Christ/ par foy ⁊ non par cire.	Venez a Christ/ par foy et non par cire.
¶ Estre en esprit/ dolent ⁊ desplaisant	¶ Estre en esprit/ dolent et desplaisant
De son peche/ ⁊ auoir en humblesse	De son peche/ et avoir en humblesse
Le cueur cõtrit/ sacrifice est plaisant	Le cueur contrit/ sacrifice est plaisant
Deuant toy sire/ ⁊ deuant ta noblesse.	Devant toy sire/ et devant ta noblesse.
¶ Uoyla quon doibt/ chãter ⁊ recorder	¶ Voyla qu'on doibt/ chanter et recorder
Et en chantant/ la remission croyre	Et en chantant/ la remission croyre
De noz pechez/ par foy non par ouurer	De noz pechez/ par foy non par ouvrer
Et puis de dieu/ ꝑ grace attẽdre gloire.	Et puis de dieu/ par grace attendre gloire.
¶ Aultre chanson/ sur le chãt Secou¬	¶ Aultre chanson/ sur le chant Secou¬
rez moy/ ma dame par amours ⁊c.	rez moy/ ma dame par amours etc.
S	S¬
Ecourez moy/ sire des ennemys:	Ecourez moy/ sire des ennemys:
ou aultremẽt/ ie suis ꝑ eulx uaĩcu	ou aultrement/ je suis par eulx vaincu
Ne ꝑmettez/ quen leͬs maĩs ie soys mis	Ne permettez/ qu'en leurs mains je soys mis
Sans uous sir/, ie seroys conuaincu.	Sans vous sir/, je seroys convaincu.
¶ Cõe ung lyõ/ faict les bestes au boys	¶ Come ung lyon/ faict les bestes au boys
Ainsi satan/ cerche pour me rauir	Ainsi satan/ cerche pour me ravir
Helas seigñr/ mõ mal scauoir uoꝰ foys	Helas seigneur/ mon mal scavoir vous foys
Uenez bien tost/ bien tost: me secourir.	Venez bien tost/ bien tost: me secourir.
¶ Tout mõ pouoir/ ma force/ ⁊ ma ui¬	¶ Tout mon povoir/ ma force/ et ma vi¬
(gueur	gueur
Et mõ secours/ ⁊ ma ꝓtectiõ	Et mon secours/ et ma protection
Uiennẽt de uoꝰ/ mon roy ⁊ mõ seigñr	Viennent de vous/ mon roy et mon seigneur
Pource ie uiens/ a uous sans fiction.	Pource je viens/ a vous sans fiction.
¶ Ie demãde estre/ a toy bien conuerty	¶ Je demande estre/ a toy bien converty
Nõ poĩt ꝑ moy/ mais ꝑ ton bõ uouloir	Non point par moy/ mais par ton bon vouloir
Par mon peche/ ie me suis diuerty	Par mon peche/ je me suis diverty
sãs toy mõ dieu/ ie ne peulx riẽ ualoir.	sans toy mon dieu/ je ne peulx rien valoir.
¶ Dieu dit ainsi/ aux pecheͬs diuertis	¶ Dieu dit ainsi/ aux pecheurs divertis
Qui ont laisse/ son grãd ⁊ seur chemin	Qui ont laisse/ son grand et seur chemin
Miserables/ si ne estes conuertis	Miserables/ si ne estes convertis
Uous irez tous/ en enfer a la fin.	Vous irez tous/ en enfer a la fin.
¶ Ses dars aguz/ sont uaisseaux de la	¶ Ses dars aguz/ sont vaisseaux de la
(mort	mort
Des saiettes/ ont le fer mõlt agus	Des saiettes/ ont le fer moult agus
Aux obstinez pecheurs/ poͬ son renfort	Aux obstinez pecheurs/ pour son renfort
Il traict en ire/ en fureur ⁊ argu.	Il traict en ire/ en fureur et argu.
¶ Poures pecheͬs craignons les iuge¬	¶ Povres pecheurs craignons les juge¬
(mẽs	mens
Du seigͬ dieu/ ⁊ obseruõs sa loy	Du seigneur dieu/ et observons sa loy
Nõ seulemẽt de peur des griefz tormẽs	Non seulement de peur des griefz tormens
Mais par amour/ par charite/ ⁊ foy.	Mais par amour/ par charite/ et foy.
¶ Cõmandemẽs il a donne tresdoulx	¶ Commandemens il a donne tres doulx
A ses enfans/ pour les faire en esprit	A ses enfans/ pour les faire en esprit
Il est le pere/ ⁊ le frere/ ⁊ lespoux:	Il est le pere/ et le frere/ et l'espoux:
Seruons a luy/ ⁊ laissons lantechrist.	Servons a luy/ et laissons l'antechrist.
¶ Ses mãdemẽs sõt trop fors a porter	¶ Ses mandemens sont trop fors a porter
Daller a luy/ certes cest grand abuz	D'aller a luy/ certes c'est grand abuz
On ny faict rien/ sans argẽt apporter	On n'y faict rien/ sans argent apporter
Laissez le la/ cest sardanapalus.	Laissez le la/ c'est sardanapalus.
¶ Le doulx Iesꝰ/ demãde nostre cueur	¶ Le doulx Jesus/ demande nostre cueur
Et lantechrist/ demãde auoir noz biẽs	Et l'antechrist/ demande avoir noz biens
En iesus christ/ tout hõe est bien asseur	En jesus christ/ tout home est bien asseur
En lantechrist/ toutes gens ne sõt riẽs.	En l'antechrist/ toutes gens ne sont riens.
¶ Aultre chanson/ sur le chant Si de	¶ Aultre chanson/ sur le chant Si de
bon cueur uous ayme ⁊c.	bon cueur vous ayme etc.
S	S¬
I de bon cueur ne tayme/	I de bon cueur ne t'ayme/
Mon seigneur iay grand tort/	Mon seigneur j'ay grand tort/
Tu tes donne toymesme/	Tu t'es donne toy mesme/
Pour me garder de mort/	Pour me garder de mort/
Satan mauoit tue/	Satan m'avoit tue/
Tu mas restitue/	Tu m'as restitue/
Par ton sang precieux/	Par ton sang precieux/
Qui ces choses oublie/	Qui ces choses oublie/
Il est trop uicieux.	Il est trop vicieux.
¶ Cerchons de dieu la grace	¶ Cerchons de dieu la grace
Tout dung cueur pur ⁊ net/	Tout d'ung cueur pur et net/
Qui les pechez efface/	Qui les pechez efface/
Au uray croyant parfaict/	Au vray croyant parfaict/
Cela noubliez pas/	Cela n'oubliez pas/
Iusque au iour du trespas/	Jusque au jour du trespas/
En luy seul esperons	En luy seul esperons
En fin de nostre uie/	En fin de nostre vie/
Par luy sauuez serons.	Par luy sauvez serons.
¶ Il ne uous doibt desplaire	¶ Il ne vous doibt desplaire
Messieurs des troys estas	Messieurs des troys estas
Si ie ne ueulx complaire/	Si je ne veulx complaire/
Aux maulx/ quon faict a tas	Aux maulx/ qu'on faict a tas
Souuent en uoz maisons/	Souvent en voz maisons/
Uous uiuez sans raisons/	Vous vivez sans raisons/
Et sans nulle equite/	Et sans nulle equite/
A uous prestres commence/	A vous prestres commence/
Escoutez uerite.	Escoutez verite.
¶ Entre uous gens deglise/	¶ Entre vous gens d'eglise/
Qui uendez sacremens/	Qui vendez sacremens/
Mais ce nest point la guise/	Mais ce n'est point la guise/
Ne les enseignemens/	Ne les enseignemens/
Que Iesus a donne/	Que Jesus a donne/
Cela est condemne/	Cela est condemne/
Pour dieu nen uendez plus/	Pour dieu n'en vendez plus/
Faictes la penitence/	Faictes la penitence/
Amendez le surplus.	Amendez le surplus.
¶ Messeigneurs de noblesse/	¶ Messeigneurs de noblesse/
Pour dieu amendez uous/	Pour dieu amendez vous/
Uiuez en grand liesse/	Vivez en grand liesse/
Suyuantz Christ uostre espoux/	Suyvantz Christ vostre espoux/
Il est le roy des roix	Il est le roy des roix
Obseruez donc ses loix/	Observez donc ses loix/
Supportez uoz subiectz/	Supportez voz subjectz/
Administrez iustice/	Administrez justice/
Uous y estes subieitz.	Vous y estes subjeitz.
¶ Uous laboureurs de terre/	¶ Vous laboureurs de terre/
Et bons marchans aussi/	Et bons marchans aussi/
Gardez uous de mal faire/	Gardez vous de mal faire/
Et de uiure en soucy/	Et de vivre en soucy/
Ne soyez conuoiteux/	Ne soyez convoiteux/
Larrons ne cauteleux/	Larrons ne cauteleux/
Seruez dieu en uoz cueurs/	Servez dieu en voz cueurs/
Uiuez en patience/	Vivez en patience/
Et uous serez uainqueurs.	Et vous serez vainqueurs.
¶ Aultre chãson sur le chãt Faictes	¶ Aultre chanson sur le chant Faictes
sil uous plaist uostre aulmosne.	s'il vous plaist vostre aulmosne.
F	F¬
aictz sil te plaist ta saĩte aumosne	aictz s'il te plaist ta sainte aumosne
A ce pecheur qui na plus rien	A ce pecheur qui n'a plus rien
Et qui ne trouue/ en soy nul bien	Et qui ne trouve/ en soy nul bien
Mon dieu/ cest toy que ie sermonne.	Mon dieu/ c'est toy que je sermonne.
¶ Tu me regiz/ en ta pasture	¶ Tu me regiz/ en ta pasture
Tellemẽt/ que rien ne my fault	Tellement/ que rien ne my fault
Sãs ton saĩct pain/ mõ cueur deffault	Sans ton sainct pain/ mon cueur deffault
De men donner prens donc la cure.	De m'en donner prens donc la cure.
¶ Tu me nourris/ en ton herbage	¶ Tu me nourris/ en ton herbage
Par ta parolle/ ⁊ sainctz escriptz	Par ta parolle/ et sainctz escriptz
Sire donne moy/ les espritz	Sire donne moy/ les espritz
De la gouster/ en ce uoyage.	De la gouster/ en ce voyage.
¶ Helas tu es/ guide propice	¶ Helas tu es/ guide propice
Pour me mener/ droict en syon	Pour me mener/ droict en syon
Tu es la uigne/ ⁊ moy syon	Tu es la vigne/ et moy syon
Ie suis peche/ ⁊ toy iustice.	Je suis peche/ et toy justice.
¶ Sil aduient que satan men uerse	¶ S'il advient que satan m'en verse
Tu me recoys entre tes mains/	Tu me recoys entre tes mains/
Et me soustiens/ roy des humains	Et me soustiens/ roy des humains
Desprit auec toy ie conuerse.	D'esprit avec toy je converse.
¶ Ie suis faict fort par ta doctrine/	¶ Je suis faict fort par ta doctrine/
Par ta parolle/ ⁊ sainct sermon:	Par ta parolle/ et sainct sermon:
De ma deffence/ est le baston	De ma deffence/ est le baston
Pour me tenir/ en discipline.	Pour me tenir/ en discipline.
¶ Deuãt moy/ tu as mis la table	¶ Devant moy/ tu as mis la table
De tes diuins enseignemens/	De tes divins enseignemens/
Qui sont certes grandz sacremens	Qui sont certes grandz sacremens
Le pain celeste ⁊ delectable	Le pain celeste et delectable
Mon chief as oing dhuyle de grace	Mon chief as oing d'huyle de grace
Ton calice est moult fructueux	Ton calice est moult fructueux
En endurant ie suis heureux:	En endurant je suis heureux:
Si tu retourne/ a moy ta face.	Si tu retourne/ a moy ta face.
¶ Puis que ainsi est/ que tu taccorde	¶ Puis que ainsi est/ que tu t'accorde
De me donner/ ayde ⁊ secours	De me donner/ ayde et secours
A toy mon dieu/ iay mon recours	A toy mon dieu/ j'ay mon recours
En attendant/ misericorde.	En attendant/ misericorde.
¶ Par foy/ ie auray ton habitacle	¶ Par foy/ je auray ton habitacle
Seigneur ainsi tu las promis	Seigneur ainsi tu l'as promis
A tes esleuz ⁊ bons amys:	A tes esleuz et bons amys:
Le ciel est ton sainct tabernacle.	Le ciel est ton sainct tabernacle.
¶ A toy iay esleue mon ame/	¶ A toy j'ay esleue mon ame/
Tu as faict ma redemption	Tu as faict ma redemption
Iattendz de toy subuention	J'attendz de toy subvention
Qui si attend naura nul blasme.	Qui si attend n'aura nul blasme.
¶ Aultre chãson/ sur le chant Iouys¬	¶ Aultre chanson/ sur le chant Jouys¬
sance uous donneray.	sance vous donneray.
I	I¬
L appartient/ loz ⁊ honnenr	L appartient/ loz et honneur
A toy tout seul mon bon seigneur	A toy tout seul mon bon seigneur
Quant est de nous: nous sõmes de ire	Quant est de nous: nous sommes de ire
Urays filz Dadam remplis derreur	Vrays filz D'adam remplis d'erreur
Et ung chascun de nous pecheur	Et ung chascun de nous pecheur
La uerite le me faict dire.	La verite le me faict dire.
¶ Iesus ton filz nostre prelat	¶ Jesus ton filz nostre prelat
Nostre frere/ nostre aduocat	Nostre frere/ nostre advocat
En la croix a eu la uictoire/	En la croix a eu la victoire/
Contre satan: ⁊ le combat	Contre satan: et le combat
Or par ce uertueux debat	Or par ce vertueux debat
Lhomme est mis en honneur ⁊ gloire.	L'homme est mis en honneur et gloire.
¶ Lamour de luy/ la faict uenir	¶ L'amour de luy/ la faict venir
Uoire sans nostre deseruir	Voire sans nostre deservir
Meritoire/ mais par sa grace	Meritoire/ mais par sa grace
Bien il nous en doibt souuenir	Bien il nous en doibt souvenir
Et recorder iusque au mourir	Et recorder jusque au mourir
Lingrat/ me desplaist quoy quil face.	L'ingrat/ me desplaist quoy qu'il face.
¶ Si pour Christ auons du soucy	¶ Si pour Christ avons du soucy
De nous/ nen ha pas moins aussi	De nous/ n'en ha pas moins aussi
Amour le uous doibt faire entendre	Amour le vous doibt faire entendre
Mais sil uous griefue destre ainsi	Mais s'il vous griefve d'estre ainsi
Demandez suy de cueur mercy	Demandez suy de cueur mercy
Tout uient apoint qui peult attendre.	Tout vient apoint qui peult attendre.
¶ Aultre chanson/ sur le chãt Grace	¶ Aultre chanson/ sur le chant Grace
⁊ uertu/ bonte ⁊c. Ou sur Ie my re¬	et vertu/ bonte etc. Ou sur Je my re¬
pens de uous auoir aymee ⁊c.	pens de vous avoir aymee etc.
G	G¬
race ⁊ uertu/ bõte/ beaulte noblesse	race et vertu/ bonte/ beaulte noblesse
est en mõdieu/ poĩt ne le fault celer	est en mon dieu/ point ne le fault celer
Trop my desplaist/ den ouyr mal ꝑler	Trop my desplaist/ d'en ouyr mal parler
Ie hays celuy/ qͥ son hõneur luy blesse.	Je hays celuy/ qui son honneur luy blesse.
¶ En mes chãsons/ sõ nom ie magnifie	¶ En mes chansons/ son nom je magnifie
Car cest le filz/ de dieu le createur:	Car c'est le filz/ de dieu le createur:
Et croy quil est/ mon seul mediateur	Et croy qu'il est/ mon seul mediateur
Et aduocat/ heureux est qui si fie.	Et advocat/ heureux est qui si fie.
¶ ꝗ̈t sõ saĩct nõ/ doulcemẽt ie ĩuoquoye	¶ quant son sainct non/ doulcement je invoquoye
Mes ennemis/ poͬ me mettre en esmoy	Mes ennemis/ pour me mettre en esmoy
Disoient ainsi/ il est bien loing de toy	Disoient ainsi/ il est bien loing de toy
Point ne ty fie/ or ainsi ie chantoye.	Point ne ty fie/ or ainsi je chantoye.
¶ Uoyci le temps/ de sa misericorde	¶ Voyci le temps/ de sa misericorde
Il aura donc/ de moy compassion	Il aura donc/ de moy compassion
Iespere auoir/ de luy remission	J'espere avoir/ de luy remission
Pardon aussi/ uerite si accorde.	Pardon aussi/ verite si accorde.
¶ mõ doux iesꝰ/ iay faict cry lamẽtable	¶ mon doux jesus/ j'ay faict cry lamentable
De ꝓfond cueur/ a toy tu le congnoys	De profond cueur/ a toy tu le congnoys
Il est en toy/ sire exaulser ma uoix	Il est en toy/ sire exaulser ma voix
Tu seras donc/ a ton serf amyable.	Tu seras donc/ a ton serf amyable.
¶ Helas seigñr/ si obseruer mes uoyes	¶ Helas seigneur/ si observer mes voyes
En iugement uouloys/ ⁊ les punir	En jugement vouloys/ et les punir
Qui le pourroit/ porter ne soustenir:	Qui le pourroit/ porter ne soustenir:
ð tes doulx chãtz/ ne orriõs iamais les ioyes	de tes doulx chantz/ ne orrions jamais les joyes
¶ Mais pour autãt/ q̃ tu es tout ꝓpice	¶ Mais pour autant/ que tu es tout propice
Ensemble aussi/ propitiation	Ensemble aussi/ propitiation
En toy iay mis/ mon expectation	En toy j'ay mis/ mon expectation
Ne me punis point selon ta iustice.	Ne me punis point selon ta justice.
¶ Fie me suis/ a ton uerbe ⁊ promesse	¶ Fie me suis/ a ton verbe et promesse
Car tu es tel/ qui ne pourroit mentir	Car tu es tel/ qui ne pourroit mentir
De cest espoir/ ne me peult repentir	De cest espoir/ ne me peult repentir
Et my fieray/ a tout iamais sans cesse.	Et my fieray/ a tout jamais sans cesse.
Le chrestien/ ayant la congnoissance	Le chrestien/ ayant la congnoissance
Du redempteur/ ⁊ sa benignite	Du redempteur/ et sa benignite
Iusque a la mort/ des sa natiuite	Jusque a la mort/ des sa nativite
Doibt mettre en luy/ toute sõ esperãce.	Doibt mettre en luy/ toute son esperance.
¶ Misericorde/ il ha en abondance	¶ Misericorde/ il ha en abondance
quil nest pecheͬ /ne hõe tãt soit uitieux	qu'il n'est pecheur /ne home tant soit vitieux
ne tãt mauuais/ soit hõe ieune ou uieux	ne tant mauvais/ soit home jeune ou vieux
Qui de peche/ ny trouue la deliurance.	Qui de peche/ n'y trouve la delivrance.
¶ Puis quil peult dõc/ toute faulte re¬	¶ Puis qu'il peult donc/ toute faulte re¬
(mettre	mettre
Croyãs qͥl a faict satisfactiõ	Croyans qu'il a faict satisfaction
De noz pechez/ en sa submission	De noz pechez/ en sa submission
tres hũblemẽt/ mes fr̃es noꝰ fault mettre	tres humblement/ mes freres nous fault mettre
¶ O mõ seigͬ/ tu es le christ tres digne	¶ O mon seigneur/ tu es le christ tres digne
Destre en syon/ dessus tous adore	D'estre en syon/ dessus tous adore
Il te appartient/ ton nom soit hõnore	Il te appartient/ ton nom soit honnore
De noꝰ trestous/ en cantiq̃s ⁊ hymne.	De nous trestous/ en cantiques et hymne.
¶ Aultre chanson/ sur le chant Celle	¶ Aultre chanson/ sur le chant Celle
qui ma tant pourmene.	qui m'a tant pourmene.
M	M¬
On dieu/ que iay tant attendu	On dieu/ que j'ay tant attendu
A eu pitie de ma langueur:	A eu pitie de ma langueur:
Le filz de luy/ qui est uenu	Le filz de luy/ qui est venu
Icy est nostre protecteur/	Icy est nostre protecteur/
Nostre aduocat/ nostre recteur	Nostre advocat/ nostre recteur
Gouuernant tout par sa parolle/	Gouvernant tout par sa parolle/
REnouuellant aussi le cueur:	REnouvellant aussi le cueur:
Dont il mest aduis que ie uolle.	Dont il m'est advis que je volle.
¶ Il est uenu/ mais en temps deu	¶ Il est venu/ mais en temps deu
Et sest demonstre/ estre sauueur	Et s'est demonstre/ estre sauveur
Car son pere auoit/ larc tendu	Car son pere avoit/ l'arc tendu
Pour nous tuer/ en sa fureur:	Pour nous tuer/ en sa fureur:
Christ fut de paix/ mediateur	Christ fut de paix/ mediateur
Comme lescripture recolle/	Comme l'escripture recolle/
Lequel souffrit/ pour nous douleur	Lequel souffrit/ pour nous douleur
Dont il mest aduis que ie uolle.	Dont il m'est advis que je volle.
¶ Pour nous son sang/ a respandu	¶ Pour nous son sang/ a respandu
En la croix/ cõme ung malfaicteur	En la croix/ comme ung malfaicteur
Et tout le cas bien entendu/	Et tout le cas bien entendu/
A satisfaict pour le pecheur	A satisfaict pour le pecheur
Tellement quil nest plus debteur	Tellement qu'il n'est plus debteur
Car il a efface le rolle	Car il a efface le rolle
Et loblige/ du crediteur:	Et l'oblige/ du crediteur:
Dont il mest aduis que ie uolle.	Dont il m'est advis que je volle.
¶ Mais faulx semblant/ a pretendu	¶ Mais faulx semblant/ a pretendu
Pour des gens/ auoir la faueur	Pour des gens/ avoir la faveur
Que pardon/ nous estoit rendu	Que pardon/ nous estoit rendu
Pour estre ung peregrinateur	Pour estre ung peregrinateur
Patrenostrier/ ou ung ieuneur	Patrenostrier/ ou ung jeuneur
Ou ung adorateur dydole	Ou ung adorateur d'ydole
Plus ne le croy/ ce nest que erreur:	Plus ne le croy/ ce n'est que erreur:
Dont il mest aduis que ie uolle.	Dont il m'est advis que je volle.
¶ Par foy satan/ est confondu	¶ Par foy satan/ est confondu
Non point pour estre operateur/	Non point pour estre operateur/
Paradis ne nous est uendu	Paradis ne nous est vendu
Mais est donne/ par le seigneur	Mais est donne/ par le seigneur
La foy te faict obseruateur/	La foy te faict observateur/
Des impreceptz de la saincte escolle	Des impreceptz de la saincte escolle
De Iesus/ ⁊ non dung prieur:	De Jesus/ et non d'ung prieur:
Dont il mest aduis que ie uolle.	Dont il m'est advis que je volle.
¶ Poures caphars/ ont tout perdu	¶ Povres caphars/ ont tout perdu
Puis quil souffist destre gardeur	Puis qu'il souffist d'estre gardeur
De la loy/ ⁊ que deffendu	De la loy/ et que deffendu
Il est: destre plus pardonneur	Il est: d'estre plus pardonneur
Plus ne leur fault de recepueur	Plus ne leur fault de recepveur
Pour mettre argent/ en leur cibolle	Pour mettre argent/ en leur cibolle
Auquel on ne faict plus dhonneur	Auquel on ne faict plus d'honneur
Dont il mest aduis que ie uolle.	Dont il m'est advis que je volle.
¶ Tout bien de Christ est descendu	¶ Tout bien de Christ est descendu
Il est de tout bien largiteur	Il est de tout bien largiteur
Pour nous en croix il fut pendu	Pour nous en croix il fut pendu
Ce que ne fut iamais prescheur/	Ce que ne fut jamais prescheur/
Ne sainct martyr/ ne confesseur	Ne sainct martyr/ ne confesseur
Cest Iesus christ qui nous consolle	C'est Jesus christ qui nous consolle
Qui nous sauue/ ⁊ mect asseur	Qui nous sauve/ et mect asseur
Dont il mest aduis que ie uolle.	Dont il m'est advis que je volle.
FINIS.	FINIS.
Toy musicien/ garde la sinalephe	Toy musicien/ garde la sinalephe
Car elle faict discord souuẽt es uoix	Car elle faict discord souvent es voix
La sinalephe/ est faicte ainsi que uoys	La sinalephe/ est faicte ainsi que voys
Au chãtre auoir/ il faut bõe ãtigraphe.	Au chantre avoir/ il faut bone antigraphe.
