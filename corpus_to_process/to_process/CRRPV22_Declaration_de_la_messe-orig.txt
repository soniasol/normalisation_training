¶ Declaration de la
Messe/ Le fruict dicelle/ La
cause/ et le moyen/ pour¬
quoy ⁊ cõmẽt on la
doibt main¬
tenir.
Iesus dit. Iehan.ui.
Ie suis le pain de uie. Qui uiẽt
a moy/ il naura point faim: et
qui croit en moy/ il naura ia¬
mais soif.
Cephas Geranius aux lecteurs. S.
¶ Ap̃s auoir ꝯsidere le grãd ⁊ horrible blaspheme
estre a pñt cõmis ꝯtre la saĩcte institutiõ de la cene
de Iesus Christ/ au lieu de laq̃lle nous est ꝓposee
chose feincte ⁊ cõtrouuee au grãd deshõneur de Ie¬
sus Christ ⁊ de son eglise/ auõs obtenu ce pñt liure
de son autheur/ affin de pouoir subuenir a la sim¬
plicite ⁊ ignorãce daucũs: ⁊ rebouter labuz ⁊ teme¬
raire assertiõ des autres. Mais poͬ autãt q̃ ledict
traicte est submis au iugemẽt de tous/ entre lesq̃lz
grãde uariete y a: nous priõs tous amateurs de ue¬
rite/ de ne dõner sentẽce a la uollee/ cõme uoulant
estimer du tiltre ou dune portiõ le totage du liure/
mais p̃mieremẽt le tout lire/ entẽdre ⁊ examiner/ et
ce par la saĩcte escripture/ par laq̃lle toute chose se
doibt rigler/ estimer/ ⁊ peser: puis en iuger. Autre¬
ment cõme dit le Iuriscõsulte au traicte de legibus
Cest chose inciuile/ sans auoir ueu toute la loy/ de
iuger ou respõdre par une partie dicelle. Aussi saĩct
Hilaire au liure de la trinite supplie/ quil ne soit
point ꝯdãne/ deuãt q̃ on aye leu ce qͥl auoit escript.
Au surplus ne fault auoir esgart aux fauteurs de
lerreur qui cy est cõuaincu. Car cõme dit le can.
Suspecti.iii.q.u. Les ennemys ⁊ parties aduerses
ne doyuẽt point estre iuges. Au moyen dequoy iu¬
gez uous mesmes iuste iugement/ ⁊ comme deuant
Dieu/ estimãs que iceluy est uerite: selon laquelle
tous serons iugez/ par Iesus Christ aux grandz
et derniers estatz.
Preface de Lautheur.
N
Ous auons la parolle
des ꝓphetes ferme/ a la¬
quelle uous faictes bien
de regarder/ comme a la
chandelle luysante en lieu obscur/
iusq̃s a ce q̃ le iour cõmence a luyre/
⁊ que lestoille du iour se lieue en uoz
coeurs. Et entendez ce p̃mieremẽt/
que lescripture saincte nest point cõ¬
gneue par nostre propre expositiõ.
Car prophetie na point este baillee
en aucun tẽps par uolũte humaine:
mais les sainctz hommes de Dieu
inspirez du sainct esperit lont dicte.
Et pourtãt (cõme dit sainct Paul)
toute escripture diuinemẽt inspiree
est utile a endoctriner/ a reprẽdre/ a
corriger/ a enseigner en iustice: affin
q̃ lhõme de dieu soit entier/ instruict
a toute bonne oeuure. Par lesquelz
tãt euidentz passages nous est ap¬
pertemẽt mõstre que la reigle de nr̃e
foy/ est la seule ⁊ saincte parolle de
dieu/ selon laquelle seulemẽt nous
Preface
debuons tous croire ⁊ tenir/ en tout
cela qui cõcerne dieu ⁊ nostre salut.
A laquelle chose par grande fidelite
nous exhorte le saĩct apostre de Ie¬
sus christ/ disant en ceste maniere:
Procedõs dune mesme reigle a ce a
quoy nous sommes paruenus: af¬
fin que nous soyõs tous ung.
Or est il certain que en suyuant
les opiniõs ⁊ fantasies des hõmes
(lesq̃lles entre elles mesme sont tãt
differentes/ tant uariables et con¬
traires les unes aux aultres) q̃ ia¬
mais ne pourrõs estre dung accord:
mais nous est besoing prendre une
seule escripture pour nostre clarte ⁊
lumiere/ pour nr̃e directiõ ⁊ adresse:
laquelle seule soit nostre parfaicte ⁊
entiere reigle/ qͥ ne peult ny ne doibt
estre aultre que la seule parolle de
dieu, pourtãt que en cela qui cõcerne
choses diuines tout hõme est men¬
teur/ ⁊ le seul dieu ueritable. Par¬
quoy tresbien conclud iceluy sainct
de Lautheur.
apostre/ que quiconq̃s suyurõt ceste
reigle/ paix sera sur eulx et miseri¬
corde. Sur eulx dit il, ⁊ non sur au¬
tres: car il ny a que une seule uoye
de salut. Il est donc tres euidẽt que
la saĩcte escripture/ est la seule pierre
⁊ seul fondement de nostre foy: par
tel moyen que ne debuons croyre ne
tenir chose qui soit touchant les cho
ses diuines: sinon ainsi quil est con¬
tenu aux sainctes escriptures/ sans
rien y changer/ accroistre ou dimi¬
nuer. Autrement ce ne seroit plus
foy: mais folle opinion/ ymagina¬
tiõ/ sõge/ erreur/ deceptiõ ⁊ resuerie.
Parquoy nest licite a aucune creatu
re de entreprendre/ adiouster/ inuen
ter/ chãger/ ou diminuer chose quel¬
cõque a icelle tressaincte ⁊ immacu¬
lee parolle: mais en tout ⁊ par tout
on la doibt prendre et laisser en sa
droicte purete ⁊ claire simplicite: sãs
la tirer (selon sa fãtasie) a autre sẽs
q̃ le sainct esperit ne la reuelee. Et ce
Preface
sur peine de malediction eternelle/
uoyre et feust ung ange du ciel.
Et ne fault contre cecy alleguer
temps ne coustume au cõtraire/ cõ¬
bien longue q̃lle soit ou puisse estre:
pourtãt que le seigneur dieu est im¬
muable. Parquoy le droict diuin ne
poeut iamais estre abrogue/ ne par
longueur ou antiquite de temps/ ne
mue ou chãge par traditiõs ou cõsti
tutions dhõmes. Car la parolle de
dieu demeure eternellement stable/
permanẽte ⁊ ueritable/ ⁊ nulle puis
sance ne peult au cõtraire. Et si par
quelque tẽps on a uescu/ dit/ p̃sche/
escript/ diffinit/ creu ⁊ enseigne au¬
trement que icelle saincte parolle ne
porte ou cõtiẽt/ cela nest chose digne
de allegation. Car le tẽps combien
long quil soit nest rien estime ou re¬
pute en la p̃sence de dieu/ ainsi que il
est escript: Mille ans en la p̃sence de
dieu estre cõe ung iour passe/ cest a
dire cõme riẽ, ou bien peu de chose.
de Lautheur.
Dauãtaige/ dieu a ordõne tẽps
oportun/ iouxte son bon plaisir/ au¬
quel il a determine reueler ⁊ mani¬
fester sa uerite/ lequel tẽps ne poeut
estre auãce ne retarde. Car le ꝓpos
de dieu est immuable/ ce que noꝰ est
appertemẽt mõstre ⁊ declaire en la
temporelle ⁊ saincte natiuite de son
filz/ lequel nest point incõtinẽt ue¬
nu apres la trãsgression de Adam:
mais a longuement attendu/ ⁊ par
lespace de plus de troys mille ans a
delaisse le monde en ydololatrie. Ce
non obstant/ quãd la plenitude du
tẽps ordõne de dieu a este accõplye/
alors il a enuoye son filz faict dune
fẽme/ faict soubz la loy: affin qͥl ra¬
chetast ceulx qͥ estoiẽt soubz la loy.
Or apres nous auoir faict ceste
grãde misericorde/ ne seroit ce pas
gros orgueil ⁊ malheureuse ingra¬
titude/ au lieu de luy rẽdre graces ⁊
mercys pour une tãt benigne ⁊ cha
ritable dilectiõ (par laq̃lle il a dõne
Preface
son seul filz) de dire: Pourquoy a
il tant attendu de uenir/ que nest il
uenu plus tost?
Iay subioinct cecy/ pour toucher
⁊ abbatre lingratitude ⁊ arrogance
de plusieͬs paoures aueugles. Les¬
quelz au temps present (auquel il a
pleu a dieu par son infinie bõte/ soy
manifester par sa saincte parolle et
euãgile de salut: leq̃l en aucun tẽps
par la permissiõ de dieu a este despri
se/ contẽne/ mis soubz le pied/ corrõ¬
pu ⁊ oublie)  disent ces parolles de
blaspheme ou aultres sẽblables. Et
pourquoy a il tãt attẽdu? pourquoy
ne a il reuele cecy plus tost? noz pre¬
decesseurs nõt il pas bien uescu? Il
nous suffist de uiure ainsi comme
eulx/ tant de grandz clercz ⁊ sages
gentz suyuãtz les cõciles ⁊ determi
natiõs des uniuersitez les ceremo¬
nies ⁊ ordonnances du pape/ pour¬
roient ilz bien faillir? Qui sont pa¬
rolles de gẽs ignorãs ou mocqueͬs/
de Lautheur.
de coeurs endurcis ⁊ obstinez/ par
lesquelles parolles leur ignorance
tant clairemẽt se demõstre/ que il est
tout notoire que aux choses de dieu
rien ilz nentendẽt/ mais par infide¬
lite cõme mys en sens reprouue/ sãs
crainte ne reuerẽce proferent horri¬
bles blasphemes/ qui est ung signe
de lire ⁊ fureur de dieu/ demõstrant
de telles gẽs ineuitable ruine ⁊ espo
uentable dãnation. Itẽ toutes tel¬
les parolles ⁊ allegatiõs/ sont inu¬
tiles ⁊ uaines/ sans aucune effica¬
ce/ car les turcz ⁊ sarrazins en di¬
roient bien autant de leur loy.
Il nous fault donc humblement
prendre ⁊ receuoir le don ⁊ grace de
dieu/ au tẽps que son bon plaisir est
le nous dõner/ sans disputer, pour¬
quoy il a attendu iusques a ce tẽps/
sans alleguer multitude ou plura¬
lite de personnages/ ne ainsi parler
de la uie ou fin de ceulx qui par cy
deuant ont uescu. Car dieu est puis¬
Preface
sãt de disposer de ses creatures a sa
uolunte: et nul ne luy poeut dire:
pourquoy fays tu aĩsi. Dauãtage il
uaut trop mieulx suyuir le seul Mi
chee ayãt lesperit de dieu/ q̃ toute la
cõpaignie des sacrificateurs ⁊ ꝓphe
tes de Baal/ ayãs lesperit derreur.
Toutesfoys ie croy fermement q̃
si au tẽps passe la uerite euãgelicq̃
eust este ainsi reuelee cõme elle est de
p̃sent/ q̃ plusieͬs de noz predecesseͬs
eussẽt bien mieulx faict leur debuoir
de hũblemẽt ⁊ fidelemẽt la receuoir
que maintenãt on ne faict/ tãt est le
monde peruerty ⁊ corrõpu par la do
ctrine des hões/ qui est ung leuain
de pharisiẽs que Iesus christ nous
admõneste euiter ⁊ fuyr.
Neãtmoins si ne fault il pas poͬ
la durete ⁊ malice daucũs aduersai
res ⁊ ẽnemys de uerite, laisser a de¬
clarer ⁊ manifester autãt que il sera
possible/ la pure ⁊ ueritable parolle
de dieu/ a laquelle sãs nulle doubte
de Lautheur.
croyront tous ceulx qui sont ordon
nez a uie eternelle/ et nulz aultres.
Le tout a lhõneur/ gloire/ ⁊ louẽge
de dieu/ a laquelle chose cõe uerita¬
bles ⁊ obeissãs enfans diceluy deb¬
uons tacher/ sans rien espargner ou
aucunemẽt dissimuler.
Cecy est pour ung aduertissemẽt
q̃ en ceste presente matiere/ il cõuiẽt
soy arrester du tout a la saincte pa¬
rolle de dieu/ comme a celle par la¬
quelle toute creature sera iugee/ tou
te chose doibt estre examinee ⁊ prou
uee/ ⁊ nul ne poeut au contraire.
Or donc pour toucher le ꝓpos
duq̃l a presẽt est q̃stiõ: Il est besoing
par sainctes escriptures monstrer et
appertemẽt declarer/ cõmẽt la mes¬
se ordõnee du pape/ des euesq̃s/ ⁊ au
tres persõnages/ qͥ en gros orgueil
cõtre droict ⁊ raison se sont nõmez
deglise/ est droictemẽt cõtre uerite/ ⁊
appertemẽt cõtre la saincte parolle
de dieu. Parquoy est chose abomina
Preface
ble/ qui ne doibt estre permise ou en¬
duree: pourtãt q̃ par icelle le seigñr
Dieu est grandement offense/ ⁊ la
plus part du monde/ malheureuse¬
ment seduict ⁊ trõpe. Laq̃lle messe
soubz umbre ⁊ couuerture de saĩcte¬
te/ pour plus ayseemẽt abuser ⁊ de¬
ceuoir la terre/ a este introduicte et
ainsi cauteleusement composee/ non
par saincte escripture. En laq̃lle on
ne scauroit seulemẽt trouuer le nom
de messe: mais par plusieurs papes/
euesques ⁊ autres semblables/ a este
controuuee ⁊ mise au lieu/ de la sain
cte cene de Iesus christ/ de la saincte
table du precieux ⁊ sainct pain de
action de graces. Leq̃l debuoit estre
prins de la cõgregation des fideles
chrestiẽs/ en memoire ⁊ recordation
de la mort ⁊ passion de Iesuschrist/
en souuenãce aussi de la charite ⁊ di
lection/ dont il nous a tant aymez q̃
il a mys sa uie pour nous. Pareille
ment en signification de la charite ⁊
de Lautheur.
amour fraternelle/ dont noꝰ debuõs
aymer les ungz les aultres/ comme
membres du corps de Iesus Christ.
Au lieu de laquelle tant salutaire
⁊ consolable instruction/ en põpeuse
ceremonie/ ilz ont pour leur plaisir
faict adorer ung peu de pain cõme
se il fust le uray dieu/ en quoy toute
ydolatrie/ toute iniquite/ et impiete
sest esleuee. Et ce ont ilz faict pour
mieulx authoriser leur regne ⁊ sei¬
gneurie/ pour mieulx exercer leur
tyrãnie/ pour plus ayseement mar¬
chander de noz ames/ et deuorer la
substance du peuple/ ⁊ finablement
pour eulx mesmes se faire adorer.
Car cõe gentz effrontez/ sans honte
ne uergõgne/ ayans front de pail¬
larde/ ilz ont ose dire ⁊ publier quilz
sont plus dignes q̃ les anges/ mes¬
me que la uierge Marie: pourtant
q̃ si ung de eulx (iasoit quil soit in¬
fect paillard rẽply de punaisye) te¬
noit ung morceau de pain il est en
Preface
sa puissãce (se il ueult) de incõtinẽt
⁊ sãs dilatiõ a sa seule parolle/ faire
illec uenir ⁊ descendre le filz de dieu
en corps ⁊ en ame tout uiuãt/ aussi
grand ⁊ entier cõme il pendit en la
croix/ le porter ca et la/ le garder en
ung coffre ou armaire/ le manger ⁊
aualler quand il luy plaira: bref/ en
faire du tout ce qͥl uouldra/ qui est
chose horrible de penser. Et se on
leur demãde dont ilz ont ⁊ leur uiẽt
ceste merueilleuse puissance/ plus q̃
aux autres qͥ ne sõt point desguisez
oingtz/ rasez/ ou tonduz. Ilz respõ¬
dent mieulx qui ne pensent. Car ilz
dient q̃ cest a cause du caractere: cest
a dire du signe ⁊ merque dõt ilz sont
signez. Mais silz auoient bien pense
a ce qͥlz diset/ certes de hõte ⁊ crainte
ilz se tayroient. Car il est escript que
nul ne pourra marchãder/ uendre/
ny achepter/ se il na la merque de la
beste.
Toutesfoys affin que nostre cas
de Lautheur.
soit bien fonde/ clairemẽt entendu ⁊
prouue/ il est necessaire toucher/ de¬
clarer/ ⁊ mõstrer en particulier au¬
cuns poinctz dabominatiõ qui sont
trouuez en ceste Messe. Car de tout
monstrer il est quasi impossible/ et
croy qͥl nest hõme qui le sceust faire/
ou si a aucun estoit donne de le po¬
uoir faire/ si fauldroit il ung tres
grand liure/ tant y a de malediction
enclose/ et detestable perdition/ non
obstant que a plusieurs elle semble
precieuse et belle: mais comme il est
escript en saĩct Luc. Ce qui est hault
aux hõmes/ est abomination deuãt
dieu. Et sainct Paul ose bien dire q̃
lange de Satã se trãsfigure en an¬
ge de lumiere: ce que en cest endroit
est fortement accõply/ quand soubz
lombre de sainctete/ soubz apparẽce
de uerite/ tãt de mẽsonge ⁊ faulsete
en hypocrisie est trouuee. Et qui pis
est/ ce mal est tant espãdu/ ce chãcre
est tant seme par tout le corps de la
Du sacrifice
chrestiente/ ceste malheureuse herbe
a iecte racines si auãt/ q̃ aux hõmes
il est impossible y remedier: mais ce
qui est impossible aux hõmes/ est fa
cile au seigneur dieu. Pourtãt re¬
tournõs a luy/ ⁊ de coeur humilie le
supplions quil luy plaise noꝰ regar
der en sa misericorde/ nous dõner sa
benediction/ nous ouurir les yeulx
tellement que puissions appertemẽt
congnoistre la uerite. Amen.
¶ Premiere declaration du sacrifice
quotidien/ que les sacrificateurs dõ¬
nent entẽdre en leur messe estre faict/
pour le salut du peuple.
L
Es sacrificateurs donc cõ¬
me non contens du uolun¬
taire et sainct sacrifice/ par
lequel Iesus Christ qui est le uray
aigneau tressainct/ innocent/ ⁊ sans
macule/ leq̃l seul oste les pechez du
mõde/ se est offert pour nous a dieu
son pere/ a dõne son ame/ ⁊ espandu
de la messe.
son sang pour nostre redemption/
mettant fin ⁊ cõsummation a tout
sacrifice exterieur ⁊ uisible, cõme re
putans cela insuffisant se mettans
en la place de Iesuchrist/ ilz ont de
la messe/ ou en leur messe faict ⁊ in¬
uente ung sacrifice uisible/ ainsi qͥlz
ont dit utile ⁊ ꝓuffitable pour la re¬
demption tant des uiuans que des
trespassez, qui est appertemẽt contre
la saincte escripture/ ⁊ ung oultra¬
geux contẽnement/ ⁊ droict renõce¬
ment de la mort ⁊ passion de Iesus
Christ. Ce que en bref il est facile de
monstrer.
Au septiesme chapitre de lepistre
aux Hebrieux/ en parlant de Iesus
Christ/ entre autres choses il est aĩsi
escript: Il estoit conuenable q̃ nous
eussiõs ung euesque sainct/ innocẽt/
sans macule/ separe des pecheurs/ ⁊
plus hault que les cieulx/ lequel na
point necessite (cõment les p̃bstres)
offrir tous les iours sacrifices: pre¬
Du sacrifice
mieremẽt poͬ ses pechez/ puis apres
pour ceulx du peuple. Car il a faict
ce/ en se offrãt une foys. Notãmẽt
il dit/ en se offrant une foys: car ia¬
mais telle oblatiõ ne fut ny ne sera
reiteree: mais cõme plainemẽt suf¬
fisante ⁊ entiere/ elle a a iamais du
tout suffy pour une foys.
Au .ix. chapitre dicelle mesme epi
stre/ il est ainsi dict: Christ euesq̃ des
biens aduenir/ est uenu en presence/
par ung plus grãd ⁊ plus parfaict
tabernacle/ nõ poĩt faict de la main/
cestadire/ non point de ceste creatiõ/
⁊ non point par sang de boucz ou de
ueaulx: mais par son propre sãg est
entre une foys es sanctuaires/ et a
trouue redemption eternelle.
Uoicy ou de rechief il dict/ q̃ par
se estre presente une foys/ redẽption
eternelle est faicte ⁊ accõplie. Par¬
quoy il est bien euidẽt q̃ pour nostre
redẽption/ ne auõs point besoingz de
ces paoures sacrificateurs offrãs ⁊
de la messe.
sacrifians pour nous iournellemẽt/
cõme silz estoient noz redẽpteurs: si
nous ne uoulons renoncer a lobla¬
tion de Iesus christ/ ou reputer icel¬
le non suffisante/ ce qui est cler ⁊ ma
nifeste ꝑ le texte diceluy mesme cha
pitre/ ou par apres il est ainsi dict:
Iesus nest point entre aux sãctuai¬
res faictz des mains/ figures des
urays: mais au ciel mesme/ affin q̃
maintenãt il apparoisse pour nous
deuãt la face de son pere/ ⁊ non poĩt
affin q̃ il se offre souuẽtesfoys/ au¬
trement (dit il par apres) il luy eust
fallu souffrir souuentesfoys depuis
le cõmẽcemẽt du mõde. Mais main
tenãt en la cõsummatiõ des siecles/
il est apparu une foys par son sacri
fice pour la destruction de peche. Et
ainsi quil est ordõne aux hõmes de
mourir une foys/ ⁊ apres ce/ le iuge
ment/ ainsi aussi Christ a este offert
une foys pour abolir les pechez de
plusieurs.
Du sacrifice
Uoicy certes ung texte fort ex¬
pres/ ou il dict tres clairemẽt/ q̃ Ie¬
sus christ ne se offre point souuẽtes¬
foys/ aultrement mourir luy faul¬
droit souuẽtesfoys. Car Iesꝰ Christ
mourir/ ⁊ estre offert a son pere/ cest
tout ung. Or ne mourra il iamais.
Parquoy iamais ne sera sacrifie/ et
iamais en sacrifice ne se offrira.
Donc il sensuit bien q̃ les hõmes ne
le poeuuent point offrir ⁊ sacrifier.
Car se luy mesme ne se offre/ cõmẽt
le pourroit on offrir?
Et ne fault point dire que le sa¬
crifice que maintenant on faict/ soit
la memoire de ce premier sacrifice.
Car memoire de sacrifice nest point
sacrifice. Parquoy sensuyt dauãta¬
ge q̃ tous noz sacrificateurs qui fõt
entendre au pcuple/ q̃ il presentent ⁊
font sacrifice pour les uifz ⁊ poͬ les
mors/ uoyre ⁊ encore poͬ estre plus
galans/ seulement pour ceulx quil
leͬ plaist/ choisir ⁊ nõmer, trop plꝰ q̃
de la messe.
manifestemẽt appert quilz sõt sedu
cteurs/ trompeurs/ ⁊ mẽteurs. Car
pour certain depuis la mort de Ie¬
sus christ/ tout sacrifice uisible a ces¬
se/ ⁊ lestat des sacrificateurs est ex¬
pire. Parquoy en uain ilz sont ton¬
dus ⁊ desguisez: sinon affin q̃ on cõ¬
gnoisse que ilz sont folz insensez et
malheureux esceruelez.
Mais pour plus ample ꝓbation
il fault cõsiderer le dixiesme chapi¬
tre dicelle mesme epistre: la ou quasi
par tout/ il est faict mẽtion du saĩct
sacrifice de Iesus christ/ leq̃l a mis
fin a tous sacrifices/ sans q̃ iamais
sacrifice uisible soit demoure. Et en
tre autres choses il est ainsi dict en
la persõne de Iesus christ: Uoicy ie
uiens/ affin sire dieu q̃ ie face ta uo
lunte. Puis sensuit: Par laq̃lle uo¬
lunte nous sõmes sanctifiez par lo¬
blation une foys faicte du corps de
Iesus christ: Puis apres il dict: Car
par une oblation il a parfaict eter¬
Du sacrifice
nellement les sanctifiez. Et aussi le
S. esperit le testifie. Car apres il dit:
Ie nauray plus souuenãce de leurs
pechez/ ⁊ de leurs iniquites. Et la
ou est remission dicelles il nya plus
doblation pour le peche.
Et affin q̃ excuse de ignorãce ne
soit en noꝰ/ cõsiderõs q̃ ces paoures
sacrificateurs par cy deuãt ont dict:
que bien uray est Iesus christ auoit
dõne son corps en sacrifice/ principa
lemẽt poͬ le peche de Adam (⁊ ainsi
q̃ ilz parlent) pour le peche originel:
mais non pas du tout pour les pe¬
chez que actuellemẽt noꝰ cõmettons
de iour en iour/ qui nest autre chose/
sinon dire ⁊ blasphemer q̃ nostre sei¬
gneur Iesus christ na point faict et
trouue entiere ⁊ parfaicte redẽptiõ.
Et pourtãt ainsi que ilz disẽt (cõme
silz estoiẽt adioinctz auec Iesꝰ christ
pour luy ayder a faire nostre redem
ption/ ⁊ q̃ ilz fussẽt noz redẽpteurs)
ilz offrẽt a dieu en leur messe sacrifi
de la messe.
ce pour la remission de noz pechez: qͥ
est une merueilleuse audace/ ⁊ trop
malheureuse arrogãce. Pour laq̃lle
assommer ⁊ abbatre/ au mesme cha
pitre/ incontinent apres il est dit en
ceste maniere: Si noꝰ pechõs uolũ¬
tairemẽt apres q̃ auõs receu ꝯgnois
sance de uerite/ il ne nous est plus
laisse sacrifice pour les pechez.
Lesquelles parolles sõt si claires
si uiues ⁊ puissãtes/ q̃ on ne se pour¬
roit assez esmerueiller/ cõmẽt le mõ¬
de a este si abuse/ si aueugle ⁊ deceu/
de souffrir que on ayt encore uoulu
sacrifier ⁊ presenter aucun sacrifice
uisible ⁊ exterieur au Seigñr dieu
pour noz pechez: attendu q̃ si constã
ment/ si puissammẽt/ tãt de foys et
si souuẽt/ iceluy sainct apostre affer¬
me ⁊ dict/ que il nya plus aucun sa¬
crifice ne iamais naura. Car apres
Iesus christ ne fault attẽdre aucun
autre sacrificateur. Mais il a fallu
⁊ ainsi dieu a permis q̃ Sathan par
Du sacrifice
luy ⁊ ses ministres ayt seduict le mõ
de peu exceptez. Car il auoit este pre
dict ⁊ prophetise q̃ tout debuoit estre
ainsi perdu ⁊ gaste. Et tout poͬ fi¬
nablement manifester la puissance/
gloire ⁊ magnificence du souuerain
seigneur. Lequel par le glaiue de sa
parolle/ par lesperit de sa bouche/
ruinera ⁊ abatra le regne de ses en¬
nemys: cestassauoir de lãtechrist/ du
monde/ denfer/ ⁊ de sathan.
Las ne a ce pas este grosse misere
a ce malheureux mõde/ de auoir tãt
mesprise ces passages prealleguez?
de les auoir ainsi contẽnez ⁊ froide¬
ment passez/ sans aultremẽt y auoir
auise? sans iamais auoir uoulu cõ¬
siderer q̃ il y a grãde difference entre
sacrifice ⁊ testamẽt? Car quand noꝰ
offrõs sacrifice a dieu/ nous luy dõ¬
nons ⁊ presentons. Parquoy il est
bien euident q̃ quand nous prenõs
receuons de luy aucune chose/ q̃ ce
nest poĩt sacrifice: mais liberalle do¬
de la messe.
nation ⁊ pure misericorde.
Et qui poeut estre donc si aueu¬
gle qui ne uoit icy clairement q̃ par
donation testamentaire confermee
par la mort du testateur/ par grand
amour ⁊ charite il sest du tout dõne
a nous? S. Luc le touche au uif/
quand il escript en ceste maniere: Ce
calice est le nouueau testament en
mon sang/ qui sera espãdu poͬ uoꝰ.
A ceste chose on a bien mal pense/
quand par oubliance (affin q̃ ne dye
oultrecuidãce) une telle donatiõ on
a uoulu changer en sacrifice.
Si nous uoulõs sacrifier faisõs
ce q̃ dit sainct Paul/ ⁊ croyons a son
diuin cõseil ou il dit: Ie uous prie
donc mes freres/ par la misericorde
de dieu que uous offrez uoz corps
en sacrifice uiuãt/ sainct/ plaisant a
dieu ⁊c. A tel sacrifice nous sõmes
tous ordonnez de dieu/ prebstres et
roys/ sans estre tonduz/ rasez/ cere¬
monieux/ ou desguisez: Non point
Du sacrifice
poͬ de rechief luy offrir son filz. Car
pour luy offrir une telle offrande/
sõmes trop indignes/ trop salles/ et
⁊ infectz. Parquoy luy mesme sest
offert pour noꝰ a son pere une seule
foys/ laq̃lle oblation pour toꝰ tẽps
est tressuffisante ⁊ parfaicte: aultre¬
mẽt il la fauldroit reiterer/ pourtãt
q̃lle seroit ĩparfaicte/ ou certes en cõ
uiendroit cercher une autre/ ce que
par efficax argument de lescripture
ie monstre ainsi.
En lepistre aux Hebrieux ꝑ plu
sieurs argumẽs il est cõclud/ q̃ pour
la mort du grand Euesq̃/ en falloit
ordõner ung autre. Et par la mort
de cestuy cy/ encore ung autre/ ⁊ aĩsi
cõsequãmẽt: iusq̃s a ce qͥl en soit ue¬
nu ung totallemẽt ĩmortel/ qui est
nostre seul mediateur Iesus christ:
leq̃l tousiours assiste pour noꝰ en la
p̃sence de dieu. Sẽblablemẽt pour
limꝑfectiõ des sacrifices de lanciẽne
loy/ falloit toꝰ les iours recõmẽcer/
de la messe.
iusques a ce qͥl en ayt este offert ung
du tout parfaict/ ⁊ cõsumme qui ne
fault point reiterer. Leq̃l tressainct
⁊ tres ꝑfaict sacrifice a este faict par
nostre grand euesq̃ ⁊ pasteur Iesus
christ/ qͥ se est offert soymesme en sa¬
crifice/ ⁊ non autre chose: pourtãt q̃
chosemeilleure ou aussi bõne ne eust
sceu trouuer apres dieu. Tout cecy
est deduict ãplement au .u.ui.uiii.
et .x. chapitres dicelle epistre.
Dõc maintenãt ie demãde a toꝰ
sacrificateurs si leur sacrifice est par
faict ou imparfaict. Se il est impar
faict/ poͬquoy abusẽt ilz aĩsi le pao¬
ure monde uendre une chose qui ne
uault rien? Se il est ꝑfaict a quoy
le fault il ainsi iournellement reite¬
rer/ ⁊ tant souuẽt a milliõs recõmẽ
cer? Mettez uoꝰ en auãt paoures sa
crificateurs/ ⁊ si uoꝰ auez puissance
de respõdre respõdez: car uolũtiers
ie orray sur cecy uostre responce/ la¬
quelle ie scay q̃ uous apporterez ad
Du sacrifice
Grecas Calendas/ selon uostre hõ
neste coustume.
Pour lesq̃lles choses qͥ sont tant
apertes ⁊ manifestes/ q̃ tout hõme
doibt auoir hõte dy ꝯtredire. Aucũs
cauteleux regnardz/ toꝰ honteux de
leur cas poͬ couurir ⁊ excuser leͬ ma
lice/ pour de rechef abuser ⁊ trõper
le mõde (ainsi q̃ leur maniere a este/
⁊ est tousioͬs de resister ⁊ cõtredire a
uerite) nõt pas maintenãt uergoi¬
gne dire q̃ ꝓpremẽt a parler ilz nõt
poĩt sacrifie: mais seulemẽt ont of¬
fert sacrifice de louẽge/ qui est aper¬
temẽt contre le canon de leur messe/
par leq̃l ilz nõmẽt ⁊ appellẽt ce pain
(apres auoir ꝓnonce les parolles q̃
ilz disẽt sacramẽtalles) saĩct sacrifi¬
ce/ saincte oblation p̃sentee ⁊ dõnee
a dieu/ comme le sacrifice de Abel et
Abraham. Et cõmunemẽt le nom¬
ment/ corpus domini/ la saincte ho¬
stie/ ⁊ telles manieres de noms.
Item pour prier dieu ⁊ luy offrir
de la messe.
sacrifice de louẽge il ne faut ne pain
ne uin/ il ne fault lumiere ne chãdel
le/ il ne fault point estre tõdu ne ra¬
se/ ne estre desguise par acoustremẽs
inacoustumez ⁊ sauuages. Par¬
quoy ne pourrõt plus couurir leurs
abuz/ leurs malices ⁊ erreͬs par tel¬
les fictiõs ⁊ mẽsonges: par lesq̃lles
toutesfoys eulx mesmes se destrui¬
sent/ ne ayãs point tãt de sens q̃ en
parlant ainsi, eulx mesmes totalle¬
mẽt ne se cõfondent. Car sacrifice de
louẽge est cõmun a tous ꝑsõnages/
soyẽt hõmes ou femmes ⁊ petis en¬
fans/ ⁊ toute ꝑsonne est obligee de
offrir a dieu sacrifice de louenge. Et
par ainsi/ se en leur messe ny auoit
autre sacrifice q̃ sacrifice de louẽge/
une fẽme pourroit biẽ messer/ uoire
mesme ung petit enfãt: qui est dire¬
ctemẽt cõtre leur acoustumee doctri
ne. Mais il fault que mensonge se
destruise soymesme.
Or ont ilz dit ꝑ toutes uniuer¬
De la transsubstantiation
sitez papales/ q̃ la messe dicte ⁊ chan
tee par ung meschant paillardeau
de prestre/ estoit/ ⁊ est aussi bonne/
cõme la messe du plus sainct prestre
qui soyt. Laquelle chose nous leur
cõfessons estre plus ueritable quilz
ne pẽsent. Car de toꝰ deux cest mes¬
chãte chose. Toutesfoys leur inten¬
tion est dire que cela uient non pas
de la uertu de celuy qͥ faict telle oeu¬
ure: mais par la uertu de la chose
oeuuree/ cest adire offerte a dieu/ sa¬
crifiee ⁊ presentee/ ⁊ en leur latin di¬
sent: Non uirtute operis operantis: sed
uirtute operis operati. Qui est toute
faulsete songee ⁊ inuẽtee par inuen
tion humaine/ ainsi que dessus est
efficacement monstre.
Seconde declaration/ si au sacre¬
ment du pain ⁊ du uin il y a trãs¬
substantiation.
O
Ultre/ poͬ cõfondre erreur
apres erreur/ nonobstãt q̃ ce
premier point soit suffisant
du pain ⁊ du uin.
poͬ entieremẽt abolir/ non pas le sa
cremẽt de Iesus christ, cela naduiẽ¬
ne: mais ceste triumphãte messe pa¬
palle/ iceux paoures sacrificateurs/
cõme enchãteurs/ gẽs ocieux/ qͥ des
sainctes escriptures nont iamais te¬
nu compte/ et pour accroistre ⁊ pu¬
blier leur folle frenaisie/ quasi uou¬
lans faire place au corps de Iesus
christ, ont dit/ mis par escript/ p̃sche
⁊ enseigne/ q̃ apres auoir souffle ou
parle sur ce pain que ilz prẽnẽt entre
leurs doigtz/ ⁊ sur le uin qͥlz mettẽt
au calice/ q̃ il ny demeure ne pain ne
uin: mais par trãsformation/ ou cõ
me ilz disent transsubstãtiation/ le
corps de Iesus christ est la dessoubz
les accidẽs du pain inuisiblemẽt ca¬
che: ⁊ le sang aussi dessoubz les acci¬
dens du uin/ sans q̃ plus il y ayt ne
pain ne uin/ qui est doctrine des dia
bles/ cõtre toute uerite/ contre toute
experiẽce/ cõtre raison ⁊ saincte escri
pture: ce qui a entre autres choses
De la transsubstantiation
iecte ⁊ aliene de la religiõ ⁊ foy chre
stiẽne presque toute la terre. Tãt est
pleine de malheur la doctrine papi¬
sticque.
Que ceste doctrine/ ⁊ determina¬
tion sophisticque ꝓcedante de la ua
nite des songeurs/ soit totalemẽt cõ
tre les sainctes escriptures/ il est eui
dent et manifeste par sainct Paul/
S. Matthieu/ S. Marc/ ⁊ S. Luc.
La ou ces tesmoingz de uerite par¬
lans de la saĩcte Cene de Iesꝰ christ/
ont dit ⁊ mis par escript: que nostre
seigͬ Iesꝰ print du pain ⁊ le rõpit/ le
distribuãt a ses apostres ⁊ disciples
Premieremẽt saĩct Paul dit ainsi:
Nostre seigñr Iesus en la nuict
en laq̃lle il fut trahy print le pain ⁊
en rendãt graces le rõpit ⁊ dist: Pre
nez ⁊ mangez/ cecy, est mon corps/ qͥ
sera liure pour uous/ S. Matthieu
pareillement dit en ceste maniere:
Et cõme ilz souppoiẽt Iesus print
du pain ⁊ le beneist ⁊ rompit/ et le
du pain ⁊ du uin.
dõna a ses disciples ⁊ dist: Prenez ⁊
mãgez: cecy/ est mon corps. Autant
S. Marc/ aussi S. Luc en leur euan
gile en ont escript. La ou ilz nõment
expressemẽt le pain/ ⁊ non poĩt sem¬
blãce de pain. Item sainct Paul au
lieu p̃allegue/ apres auoir faict am¬
ple mẽtion de linstitution ⁊ ordõnã
ce de la saincte Cene de Iesuschrist/
dit en ceste maniere: Lhõe se espreu¬
ue soymesme ⁊ ainsi mãgeusse de ce
pain/ ⁊ boiue du calice/ la ou il ne dit
poĩt mẽgeusse le corps de Iesꝰ christ
qͥ est cache soubz lapparẽce de pain:
mais apertemẽt/ puremẽt ⁊ simple¬
mẽt il dit: mãgeusse de ce pain. Or
est il certain q̃ lescripture ne use poĩt
de deception, ⁊ q̃ en icelle il nya poĩt
de feĩtise. Et nõobstãt ces paoures
aueugles ont biẽ este si temeraires/
qͥlz ont ose diffinir ⁊ determiner cõ¬
tre saĩct Paul ⁊ autres euãgelistes,
q̃ il ny a ne pain ne uin/ mais seule¬
mẽt semblãce de pain ⁊ de uin. Da¬
De la transsubstantiation
uantage aux Actes des apostres il
est ainsi escript: Et ung iour de sab¬
bat: quand nous estiõs assẽblez poͬ
rompre le pain/ la ou il nest point
escript sẽblãce de pain. Et S. Paul
en autre lieu dit: Le pain q̃ nous rõ
pons nest ce pas la participation du
corps de Iesus christ? Ausq̃lz tant
euidẽtz passages la saincte escriptu¬
re prononce ⁊ dit expressement estre
pain/ non point espece/ apparẽce/ ou
semblãce de pain. Parquoy sur pei¬
ne de estre cõdẽne de dieu/ fault sim
plemẽt croire estre pain/ ⁊ non point
seule apparence de pain. Car (cõme
dict est) en lescripture il ny a poĩt de
feintise. Qui pourra dõc plus sou¬
stenir/ supporter/ ⁊ endurer telles pe
stes/ faulx antechristz? Lesq̃lz cõme
presumptuenx ⁊ arrogãs/ sãs crain
te ne reuerence/ ont bien ose cõclurre
au cõtraire: cestascauoir q̃ la il nya
ne pain ne uin/ mais ont sõge ⁊ in¬
uẽte ung ꝓdigieux ⁊ nouueau ter¬
De lassistence corporelle.
me de parler/ qͥlz ont dit (cõe dessus
est touche) trãssubstãtiatiõ. Ce q̃ en
la saincte escripture iamais ne fut
leu/ ne par les sainctz ⁊ bõs peres de
la pͥmitiue eglise imagine. Parquoy
cõme ennemis de dieu ⁊ de sa parol¬
le/ a bon droict doibuent estre repu¬
diez ⁊ reiectez: ou poͬ mieulx ⁊ plus
doulcemẽt parler cõme folatres on
les doibt contemner.
Troisiesme declaration/ de lassiftẽ¬
ce ou presẽce corporelle de Iesꝰ christ
au sacrement du pain ⁊ du uin a la
messe.
E
N ce passage plus que ia¬
mais on a failly ⁊ grande¬
ment erre/ quand on a dit/
escript/ presche/ dõne entẽdre ⁊ ensei
gne/ q̃ au lieu du pain ⁊ du uin (aĩsi
qͥlz parlẽt) soubz les especes uisibles
blãches ou noires/ iausnes ou rou¬
ges cest tout ung/ le corps de Iesus
christ realemẽt ⁊ de faict entieremẽt
De lassistence
⁊ personnellemẽt/ en chair ⁊ en os/
aussi grand ⁊ parfaict cõme de pre¬
sent il est uiuãt/ totallement est ca¬
che ⁊ cõtenu. Et par ainsi on a pro¬
uocque quasi luniuersel mõde a ido
latrie publicq̃ ⁊ manifeste. Auquel
abuz ĩportable/ par saĩctes escriptu¬
res cõuient puissamment resister.
Tout p̃mier nous fault bien rete
nir ⁊ noter cõme article de foy/ que
Iesuchrist est mort poͬ noz pechez/
⁊ resuscite pour nostre iustification.
Et ap̃s sa resurrection est monte au
ciel/ ⁊ la se sied a la dextre de son pe
re/ regnant en maieste: auquel toute
puissance est dõnee/ au ciel/ en la ter
re/ ⁊ aux enfers.
Que il soit mõte au ciel uisible¬
ment/ en la p̃sence de ses apostres et
disciples/ il est certain. De laquelle
ascẽtion tant admirable/ ilz ont este
fideles ⁊ ueritables tesmoingz/ cõe
il appert aux Actes des apostres/ et
par sainct Marc au dernier chapitre
corporelle.
de son euãgile. Item sainct Paul
escriuant aux Colossiẽs dit en ceste
maniere: Si uous estes resuscitez
auec christ/ cerchez les choses qͥ sont
en hault/ ou christ est seand a la dex
tre de dieu.
Il sensuit donc bien/ puis que Ie
sus christ est au ciel assis a la dextre
de dieu son pere/ q̃ il nest pas ca bas
en la terre/ entre les maĩs du p̃bstre/
ny clos en une boytte/ ou armaire.
Car son corps ne fut iamais que en
ung seul lieu, pour une foys.
Parquoy sy son corps est au ciel/
pour ce mesme tẽps il nest point en
la terre: ⁊ sil estoit en la terre il ne se
roit point au ciel. Car pour certain
iamais ung ueritable corps nest q̃
en ung seul lieu/ cõme iay dit pour
une foys. Et ne fault point icy son
ger ny alleguer miracle de dieu/ et
dire q̃ dieu soit tout puissant pour le
faire estre/ ⁊ le multiplier tout en
ung coup en plusieͬs lieux. Car ce¬
De lassistence
la est imagination ⁊ resuerie humai
ne/ sans fondemẽt descripture. Et q̃
dieu face une telle multiplication/
nous nen auons asseurãce descriptu
re ne promesse diuine.
Parquoy de dire/ dieu le poeut
faire: ergo il le faict. Cela ne uault
rien. Car il nest point icy q̃stion de la
puissance de dieu: ⁊ est tout certain/
q̃ dieu est bien puissant de faire par¬
ser tous les asnes/ cheuaux ⁊ mules
qui sont au monde/ ainsi qͥ fist par¬
ler lanesse de Balaam/ toutesfoys
il ne le faict pas.
Dauãtage nous nauõs iamais
leu en la saincte escripture/ que dieu
ayt multiplie ⁊ mis tout pour ung
tẽps/ ung mesme corps en plusieͬs
lieux: mais plꝰ tost la faict trãspor¬
ter soubdainemẽt dung lieu en au¬
tre selon son bon plaisir/ cõme il ap¬
pert de Habacuc/ qui par ung ange
fut intõtinẽt porte de Iudee en Ba
biloine: mais quãd il estoit en ung
corporelle.
lieu/ il laissoit lautre.
Semblablemẽt il est dit de Phi¬
lippe apres auoir baptise le Eunu¬
che de Cãdace royne des ethiopiẽs/
q̃ lesperit de nostre Seigñr le rauist
soubdain, et fut trouue en Azote.
Mais q̃ ung mesme corps ayt este
en plusieͬs lieux tout en ung coup/
iamais ne fut leu. Parquoy/ dire q̃
dieu face ung tel miracle/ sans sen
apperceuoir/ sans rien en uoir/ sans
rien en scauoir/ cest trop songe. Les
oeuures de dieu sõt manifestes/ clai
res/ apertes/ ⁊ certaines. Et iamais
ne fist miracle sur le corps de q̃lcun/
sans le manifester. Les oeuures de
dieu ne sõt point couuertes (signãte
mẽt quand elles cõcernẽt choses cor
porelles) mais cõe iay dict claires/
⁊ patẽtes. Donc de dire ⁊ affermer
ung tel miracle sans euidẽce ⁊ tres
grãde certitude/ cest trop erre. Et de
contraindre le peuple a ainsi croire/
par feu/ par eaue/ par sãg/ par mort
De lassistence
par prisõs/ cordes/ ⁊ bourreaux cest
cruellement tyrannise.
Oultre/ nous auõs ĩfallible cer¬
tification par la saincte escripture/ q̃
laduenemẽt du filz de lhõme/ quãd
il luy plaira partir du ciel/ sera uisi
ble ⁊ manifeste. Car cõme dit sainct
Matthieu: Se aucun uous dit/ icy
est Christ ou la/ ne le croyez point.
Car ainsi q̃ lesclair sort doriẽt/ ⁊ ap¬
paroit iusque en occident/ ainsi sera
laduenemẽt du filz de lhõme. Et de
cela ont dõne grãdtesmoignage les
sainctz anges de dieu/ quand ilz di¬
rent aux apostres: Hõmes de Gali
lee/ pourquoy uoꝰ arrestez uous/ re
gardãs au ciel? Cestuy Iesus qͥ est
receu dauec uous au ciel/ uiendra
ainsi cõme uous lauez ueu monter
au ciel. Cestadire apꝑtemẽt uisible¬
ment/ clairemẽt/ ⁊ manifestement:
non point occultemẽt/ couuert/ enue
loppe ou uestu de pain ou de paste.
Et si a tout cecy on respond par
corporelle.
fantasie sophisticque/ q̃ cela sentẽd/
tant seulemẽt de laduenemẽt au ioͬ
du iugemẽt/ ⁊ non pas au sacremẽt/
la ou (ainsi quilz disent) il demeure
auec noꝰ en corps ⁊ en ame ꝑpetuel¬
lemẽt/ ia soit q̃il se cache/ ⁊ q̃ il ne se
mõstre point, cela est ung dit a plai¬
sir/ dõt on nous a abuse le tẽps pas¬
se: et comme trop faciles ⁊ legiers a
croyre/ par cy auãt noꝰ lauõs creu/
par la seduction des hypocrites.
Itẽ cela dire est blasphemer ⁊ fai
re Iesus christ menteur/ qͥ a dit ex¬
pressemẽt q̃ nous aurons tousiours
des paoures auec noꝰ: mais luy noꝰ
ne laurõs pas tousiours. Lesq̃lles
parolles fault ne cessairement entẽ¬
dre de son corps/ ⁊ de son humanite.
Car quand a son sainct esperit/ il est
par tout/ ⁊ tousiours auec les siẽs/
cõme il est dit en sainct Matthieu:
Uoicy ie suis auec uoꝰ tous les ioͬs
iusq̃ a la cõsummation du monde.
Or est ce trop abesty ⁊ enchaine
De lassistence
lesperit ⁊ intelligẽce du peuple: de le
lier ⁊ ainsi faire arrester/ a une piece
de pain/ a une chose uisible et corru
ptible/ pour illec cercher celuy qui est
de souueraine maieste/ en gloire triũ
phant. Car maintenant/ il est hors
du temps de son infirmite/ ⁊ toutes¬
foys/ en le mettant ⁊ tenãt sans nul
ordre ⁊ position/ ainsi en ung mon¬
ceau/ cache soubz ceste paste/ il seroit
plus aneanty que iamais ne fut en
la presence de Pilate, uoyre si on ne
uouloit dire ainsi que ung Maistre
fol, Dominicain/ fourbisseur de
uieux cabas/ lequel de nouueau en
la cite de Genesue/ publicquemẽt a
p̃sche que il cest faict petit cõme une
formie. Et nestoit q̃ la chose est se¬
rieuse/ et que iay doleur de la follie
dung tel acariastre/ ie ne me pour¬
roye contenir de rire.
Mais en laissant les folz et leur
follie/ ie demãde? Quelle utilite ou
quel proffit/ nous pourroit il adue¬
corporelle.
nir/ que il fust auec noꝰ dedãs ung
morceau de pain ainsi cache? quand
luy mesme disoit/ se il ne montoit a
son pere q̃ le sainct esperit ne uien¬
droit point: ⁊ quand il seroit monte
au ciel/ q̃ il le enuoyeroit/ ainsi quil
fist le iour de la Pẽthecoste. Et de¬
puis aussi sur ceulx quil luy a pleu.
Bref ceste doctrine papisticq̃ est
cause de la destruction uniuerselle
quasi de toute la terre. Et ne fault
pas pour couuerture de leur mente¬
rie/ pour mieulx exercer leur ĩsatia¬
ble auarice/ pour leur cupidite/ pour
leur marchãdise ⁊ rapine/ pour don
ner q̃lque apparẽce ⁊ couleur a leur
cas/ ilz alleguẽt ou ameinẽt ces pa¬
rolles: Cecy, est mon corps/ qͥ est dõ¬
ne pour uous. Car par icelles/ autre
chose nest demõstree/ q̃ pain/ nõ pas
uulgaire ou cõmun/ mais significa
tif ⁊ sacramẽtal/ qui est ⁊ doibt estre
pris en grande reuerẽce/ en memoire
de la mort ⁊ passion de Iesus christ/
De lassistence
rep̃sentant lardente amour/ ⁊ gran
de charite dont il noꝰ a aymez: ⁊ son
sainct esperit dõt il nous a uiuifiez.
Signifiant aussi lamour dont en
uraye charite nous debuons aymer
les ungs les autres/ cõme mẽbres
dũg mesme corps: duq̃l Iesus christ
est le chief. Qui soit ainsi/ les mes¬
mes parolles le dõnẽt a cõgnoistre.
Car il est certain q̃ cela que on uoit/
cestadire le pain/ ou ainsi qͥlz disent
la blancheur du pain/ nest pas le
corps de Iesus christ.
Parquoy si on me dit/ il est bien
uray que cela q̃ on uoit nest pas le
corps/ mais soubz cela/ ou dedãs ce¬
la que on uoit/ est enclos ⁊ contenu
le corps. Cest bien glose/ ⁊ trop chan
ge de ꝓpos/ ⁊ ne prent on plus les
parolles de Iesꝰ christ en leͬ purete
⁊ simplicite/ cõme il les a ꝓferees/
sans glose ou additiõ. Car il na poĩt
dit soubz cela ou dedãs cela est con¬
tenu mon corps: mais simplemẽt il
corporelle.
a dit: Cecy, est mon corps. Ainsi que
on disoit de laigneau paschal: Cecy
est le passage/ du seigͬ dieu. Et tou¬
tesfoys il est bien euidẽt q̃ laigneau
nestoit point le passage: mais q̃ tant
seulemẽt il signifioit le passage. En
ceste maniere aussi le pain nest poĩt
le corps: mais il signifie le corps/ cõ
me en autre lieu il est dit/ que Iesus
christ est la pierre/ ⁊ neãtmoins il est
certain/ q̃ il nestoit point la pierre/
mais que par la pierre il estoit signi
fie ⁊ represente. A ce propos dit S.
Augustin sur S. Iehan en ceste ma
niere: Res significãtes accipiũt nomina
rerũ significatarum. Non enim dicitur:
Petra significabat Christũ: sed absolute
dicitur: Petra erat Christus. En sem¬
blable maniere de parler il disoit:
Ie suis la uraye uigne/ cest adire/
Ie suis signifie par la uigne. Et
que sur tout on doibt souueraine¬
mẽt noter/ il est escript q̃ Abraham
a creu a la parolle du seigneur dieu
De lassistence
⁊ il luy a este repute a iustice: ⁊ a este
faict accord entre luy et son seigñr.
De laquelle iustification/ ⁊ duquel
accord/ luy fut baille le signe de la
circoncision: ⁊ en ordonnant iceluy
signe/ le seigneur Dieu luy disoit:
Hoc est pactũ meũ/ Uoicy mon accord.
Toutesfois il est tres euident q̃ celle
incision/ ou circõcision nestoit point
⁊ ne fut iamais iceluy accord: mais
estoit seulement le signe de laccord.
Parquoy si a ung ꝑsonnage scauãt
ie demandoys lintelligẽce parfaicte
⁊ facile de ces parolles la: Hoc est se¬
dus meum/ il me diroit: Hoc est signũ se
deris mei/ Dõc tout aĩsi q̃ il me dira:
de cecy hoc est fedus meũ/ Hoc est signũ
sederis mei/ aĩsi ie luy diray de cestuy:
Hoc est corpus meũ/ Hoc est signum corpo
ris mei. Car cest une mesme maniere
de parler si grandemẽt ⁊ parfaicte¬
ment en toutes choses semblable/
qui nest hõme/ qui sceust raisonna¬
blemẽt dire du cõtraire. Assez dau¬
corporelle.
tres passages il y a aux saĩctes escri
ptures ou telle maniere de parler est
usitee. Parquoy nestoit pas neces¬
site de ainsi prendre durement a la
lettre ce passage: Hoc est corpus meum/
sãs plus doulce intelligẽce mysticq̃
et spirituelle: mais il a fallu ainsi
faire pour engresser le uentre de ces
gras taureaux/ ⁊ rauir le monde en
admiration. Aussi affin que lydole
de abomination fust esleue au lieu
saĩct/ ⁊ que par cela lhõme dorgueil
⁊ de peche/ celuy duquel laduenemẽt
est selon loperation de Sathan/ en
toute puissance ⁊ signes/ ⁊ miracles
de mẽsonges/ fust cõme dieu exalte
⁊ adore. Notãment le sainct apostre
a dit signes ⁊ miracles de menson¬
ges: car en ceste messe/ ⁊ pain souffle
grans miracles par mẽsonges il a
imagine. Nest ce pas bien sõge/ bien
menty ⁊ resue dauoir dit q̃ tous les
accidens du pain ⁊ du uin/ cõme blã
cheur/ rotundite/ pesanteur/ goust/
De lassistence
saueur/ moyteur ⁊c. soient ⁊ demeu¬
rent la sans subiect/ cestadire sãs fõ
demẽt ⁊ substance? Nest ce pas bien
hardimẽt parle de dire que on tient/
que on porte/ ⁊q̃ on enferme le corps
de Iesus christ/ tout grãd/ tout en¬
tier/ tout uiuant/ en chair et en os/
ainsi ⁊ la ou on uouldra?
De rechef ie demande que entẽd
⁊ ueult dire ce paoure sacrificateur/
quand il pronõce les parolles sur le
pain/ disãt: Cecy est mõ corps/ lais¬
sãt le demourãt du texte euãgelicq̃/
⁊ adioustant temerairement ce mot
enim/ disãt. Hoc est enim corpus meum.
Lequel mot nul des euãgelistes na
adiouste. En quoy il entreprẽd sur
la parolle de dieu. Se il ueult dire/
q̃ ce soit son propre corps de luy mes¬
me sacrificateur/ qui est cache soubz
ceste blancheur ⁊ espece de pain/ cest
certes une orde ⁊ puãte chose. Se il
respond, q̃ cest le corps de Iesꝰ christ
q̃ ne dit il donc: hoc est corpus christi/
corporelle.
affin que on entẽdist ce que il ueult
dire? Et se il dit/ que tãt seulemẽt il
recite les parolles q̃ Iesuschrist ꝓfe
ra/ les prenãt materiellement: a ce¬
la ie respondz que parolles prinses
materiellemẽt (mesme selon leur do
ctrine scolasticque) ne signifiẽt rien.
Dauãtaige/ ie leur demãde ou ilz
ont ꝓmesse ⁊ asseurãce de dieu q̃ tou
tesfois ⁊ quãtes qͥlz ꝓnõcerõt telles
ꝑolles/ q̃ le corps de Iesꝰ christ tout
soubdain descẽdra entre leur maĩs?
Se ilz alleguẽt ce passage: Hoc facite
in meam cõmemorationem. Ce nest pas
respõdu a propos. Car il est tres ma
nifeste que il ne parle point la/ q̃ il
faille sacrifier: mais parle de la co¬
mestion de ce pain qͥ doibt estre fai¬
cte en cõmemoration de la charite/
mort ⁊ passiõ de Iesuschrist/ en an¬
nonceant icelle (cõme dit S. Paul)
iusq̃ a ce qͥl uiẽne/ cest assauoir aper
temẽt ⁊ manifestemẽt au grãd iour
du iugemẽt. Et ne se fault tãt arre¬
De lassistence
ster a ce uerbe substãtif: Sum/ es/ est:
uoulãt cõclure q̃ la il soit corporel¬
lemẽt/ puis que il a dit: Hoc est corpus
meum. Car ce uerbe substãtif/ cõbien
quil soit expres/ toutesfoys ne preu
ue il point presence corporelle: mais
bien assistẽce spirituelle/ ainsi que il
disoit: La ou deux ou troys sõt assẽ
blez en mon nom/ la ie suis au mil¬
lieu de eulx. Il dit expressement in
medio eorum sum: et toutesfoys il est
bien certain qͥl ne ueult dõner a en¬
tendre autre chose sinon son assistẽce
spirituelle: non pas personnelle ou
corporelle/ cõme ont presche ces caf¬
fars q̃ non seulemẽt Iesus christ est
la present reallement en corps ⁊ en
ame: mais aussi (qui plus est) les
anges, sainctz ⁊ sainctes, ⁊ toute la
court celeste. En quoy ilz mõstrẽt to
tallement lefficace derreur ou ilz sõt
tõbez/ ⁊ nont point tãt dentẽdemẽt
de cõgnoistre que eulx mesmes se cõ
fondẽt. Car ainsi q̃ par leur dict/ ilz
corporelle.
mettent ⁊ multipliẽt le corps de Ie
sus christ en plusieurs lieux tout en
ung coup/ ainsi fault il donc q̃ toꝰ
les anges/ tous les sainctz ⁊ saĩctes
de dieu/ soiẽt en plusieurs lieux tout
pour ung tẽps. Et se ilz sõt si eshon
tez de le conceder: ie leur demande le
passage de la parolle de dieu ou ilz
ont trouue cecy? Et cõme ainsi soit
quil nen ayent poĩt/ ie les deteste cõe
songeurs ⁊ menteurs execrables.
Et si on ameyne le .uiᵉ. chapitre
de sainct Iehan ou il est dit ainsi (a
tout le moins poͬ le corps de Iesus
christ) Ie suis le pain uiuãt qui est
descendu du ciel. Si aucun mãge de
ce pain il uiura eternellemẽt. Et le
pain q̃ ie dõneray est ma chair pour
la uie du monde. Puis apres il dit:
Se uous ne mãgez la chair du filz
de lhõme/ et se uous ne beuuez son
sãg/ uoꝰ ne aurez point uie en uoꝰ.
Qui mange ma chair/ et boyt mon
sang il a uie eternelle ⁊ ie le resusci¬
De lassistence
teray au dernier iour. Car ma chair
est ueritablemẽt uiande: ⁊ mõ sang
est ueritablement breuuage. A ceste
allegatiõ ie respondz/ que en tout ce
chapitre/ Iesus christ se manifeste ⁊
dõne a cõgnoistre tel qͥl est ⁊ estoit.
Oultre/ uouloit oster la folle at¬
tente de aucuns paoures aueugles
qui le suyuoiẽt/ nõ pour autre chose
sinon pẽsantz qui les nourriroit cor
porellemẽt sãs plꝰ labourer: pour¬
tãt qͥl les auoit nourryz par la mul¬
tiplication de cinq pains une foys
et de sept a lautre/ aux desers. Les
autres (cõe il appert au mesme cha¬
pitre) le estimoiẽt filz de Ioseph: ⁊
par ainsi le contẽnoiẽt/ sans estimer
rien de luy/ sinõ quil fust homme/ ⁊
rien de diuinite en luy ne recõgnois¬
soiẽt. Laq̃lle seule deite poeut rassa¬
sier et nourrir noz ames et esperitz.
Parquoy affin quilz ne p̃tendissent
aucune ignorance/ ⁊ q̃ilz ne eussent
excuse de peche/ il le disoit: Ie suis
corporelle.
le pain uiuant qui est descendu du
ciel: cest adire par la seule misericor¬
de de mõ pere/ sans aucun merite de
creature. Il disoit donc: Ie suis le
pain uiuãt qui est descendu du ciel/
cõme si appertemẽt il leur eust dit:
Contẽnez moy au dehors tant que
uous uouldrez/ si suys ie autre que
uoꝰ ne pẽsez/ Uous uoyez le corps
au dehors que uous contẽnez: mais
en iceluy habite la plenitude de diui
nite. Pourtant il sensuyt/ le pain q̃
ie dõneray est ma chair pour la uie
du monde. Ce que il a grandement
accomply par sa mort/ en laquelle/
pour nous uiuifier il sest uoluntai
rement dõne en sacrifice parfaict/ se
offrant dung ardent coeur pour nr̃e
redemption a son pere. Et tres pro¬
prement il appelle sa chair pain du
ciel ⁊ pain uiuant: pourtãt que luy
et son pere sont une mesme chose.
En laquelle signification/ le sainct
apostre appelle Iesus Christ hõme
De lassistence
celeste. Car autrement il ne seroit
point nr̃e uie ⁊ nourriture. Et tout
ainsi que le pain nest point faict poͬ
soymesme: mais pour la nourriture
dautruy/ aussi Iesus Christ uerita
ble filz de dieu est faict hõme pour
nostre redẽption ⁊ uie/ cõe il est dit:
Uerbum caro factum est. Uoyre si par
uiue foy asseuree ⁊ certaine ꝯfidẽce/
nous sommes unyz ⁊ ioinctz a luy.
Lintelligẽce donc ueritable ⁊ sen
tence tres certaine de ce chapitre est/
nõ point de la comestiõ corporelle ⁊
charnelle: mais de la comestion spi¬
rituelle qui se faict par uiue/ entiere
⁊ ferme foy, qui nous unist incorpo
re ⁊ cõioinct a Iesus Christ, qͥ nous
faict gouster sa saincte parolle. Cõ¬
me luy mesme declaire en iceluy pas
sage ou il dit: Les parolles que ie
parle sont esperit ⁊ uie. La chair ne
prouffite de rien: cest adire la chair
mangee et aualee en son uentre ou
estomach: mais bien elle a ꝓuffite a
corporelle.
la croix attachee/ ⁊ au seigñr dieu of
ferte ⁊ sacrifiee. Car certes la chair
mangee ne nourrist point lame. Et
de dire quelle fust la nourriture du
corps/ ce seroit trop ridiculeusemẽt
parle. Et fault necessairemẽt entẽ¬
dre ce chapitre ainsi que cy dessus est
dit. Uoyre sil ne plaist aux aduer¬
saires faire Iesus Christ menteur
pour deffendre leur fantasie. Ce que
par le mesme chapitre il est facile de
efficacement mõstrer/ si ung peu le
uous plaist considerer.
En ung passage il dit aĩsi: Qui
croyt en moy a la uie eternelle/ et le
ressusciteray au dernier iour. En
lautre passage il dit: Qui mange
ma chair ⁊ boit mon sang a la uie
eternelle/ ⁊ le resusciteray au dernier
iour. En quoy on uoit manifeste¬
mẽt que par ces deux passages est
simplemẽt dit/ une mesme chose de
la foy/ ⁊ de ce mãger/ ⁊ que croire en
Iesuchrist/ uenir a Iesuchrist/ le mã
De lassistence
ger ⁊ boyre/ cest tout ung. Autremẽt
la premiere ꝓposition. (cest ascauoir
q̃ quiconque croyt en Iesus christ a
la uie eternelle) seroit faulcee/ par
ceste tierce qui ensuyt. En uerite en
uerite ie uous dis se uous ne man¬
gez la chair du filz de lhõme ⁊ se uoꝰ
ne beuuez son sang/ uous ne aurez
point uie en uoꝰ. Et toutesfoys par
auãt il afferme/ q̃ quicõque croyt en
luy a la uie eternelle. Parquoy il
sensuit infalliblemẽt que mãger la
chair ⁊ boire le sang de Iesuschrist/
uenir a luy/ ⁊ croire en luy/ cest to¬
tallemẽt une mesme chose. Et nest
hõme uiuãt tant soit subtil ⁊ fin (si
du tout nest hors du sens) qui sceust
dire du contraire. Et qui soit uray/
combien de milles denfans/ ieunes/
adolescẽs ⁊ autres persõnages ont
este/ sont/ ⁊ seront en uie eternelle/ qͥ
iamais corporellemẽt ne mangerẽt
de ce pain uisible/ ny ne beurent de
ce calice? Et toutesfoys la proposi¬
corporelle.
tion est generalle quand il dit: En
uerite ie uous dis se uoꝰ ne mãgez
la chair du filz de lhõme/ ⁊ se uoꝰ ne
beuuez son sang uous naurez point
uie en uoꝰ. Parquoy il est necessai¬
re de prendre ⁊ entendre ce passage/
non point de la comestion uisible et
exteriore/ mais de la comestion inui
sible/ qui est par foy interiore.
S. Augustin a bien entendu cecy
quand en parlant de Iesus christ ⁊
des Iuifz il a ainsi escript. Illi pu¬
tabãt erogaturum corpus suũ: Ille dixit
se ascensurum in celum/ utiqꝫ integrum.
Cũ uideritis siliũ hominis/ ascendentem
ubi erat prius certe uel tũc intelligetis qr
non eo modo quo putatis erogat corpus
suũ/ uel tunc intelligetis quia gratia eius
non cõsumitur morsibus. Item/ donec fi¬
niatur seculum sursum dñs est: sed tamẽ
hic nobiscum est ueritas dñi. Corpꝰ enim
in quo resurrexit in uno loco esse oportet/
ueritas autem eius ubiqꝫ diffusa est.
Cestadire/ Les Iuifz pensoient que
Iesus christ leur bailleroit sõ corps
De lassistence
a manger/ ⁊ il leur a respondu q̃ en¬
tier ⁊ parfaict il monteroit au ciel/
affin que ilz cõgneussent ⁊ entẽdis¬
sent q̃ nõ pas en la maniere qͥlz pẽ¬
soient ilz le receuroiẽt. Car sa grace
ne se cõsomme point par morseaux.
Dauãtage/ iusque a la fin du mon
de le seigneur est la sus: mais la ue¬
rite du seigneur demoure icy en bas
auec nous. Car il fault q̃ le corps en
quoy il est resuscite/ soit en ung lieu:
mais la uerite du seigñr se espand
par tout.
Item Fulgence parlãt de Iesus
christ escript ainsi. Absens erat celo se¬
cundum humanã substantiã quum esset
in terra/ ⁊ derelinquẽs terrã quum ascen¬
disset in celum. Secundum uero diuinã ⁊
immẽsam substantiã nec celum dimittẽs
quum de celo descẽdit/ nec terram deserẽs
quum ad celum ascendit. Cestadire/
Christ selon son humaine substance
estoit absent du ciel quand il estoit
en la terre/ ⁊ estoit delaissãt la terre
quand il mõtoit au ciel: mais selon
corporelle.
la diuine ⁊ infinie substãce/ ne lais¬
soit point le ciel quand il descendit
du ciel/ ne laissoit aussi la terre quãd
il monta au ciel.
Iay biẽ uoulu alleguer ces deux
anciẽs docteurs/ non pas poͬ dõner
auctorite/ ou par iceulx approuuer
la uerite euãgelicque (car la uertu
⁊ la puissance de la parolle de dieu/
ne despend point de creature qui soit
ne au ciel ne en la terre: ⁊ quãd tout
le mõde seroit au cõtraire si demou¬
rera elle eternellement ueritable)
Mais tant seulement ie les ay bien
uoulu amener pour monstrer q̃ ce qͥ
est deuant dit/ nest point chose nou¬
uelle/ ainsi q̃ dõnent entẽdre au peu
ple ces faulx antechristz qui ne alle
guẽt que leurs mẽsonges ⁊ follies/
mettãt a neãt autant qͥl leur est pos
sible par leurs gloses ⁊ traditions/
par leurs distinctiõs ⁊ lunaticques
inuẽtiõs/ la saincte parolle de dieu:
selõ laquelle toutesfoys (uueille ou
De lassistence corporelle.
non toute lordre papalle) deuant
Dieu serõs iugez. Parquoy du tout
a icelle ie me tiens ⁊ arreste/ reiectãt
tout ce qui est dit par les hõmes en
ce qui cõcerne les choses diuines/ sãs
euidẽte ⁊ certaine auctorite descriptu
re: selon laquelle tout chrestiẽ doibt
estre appareille de respõdre/ rendre
raison ⁊ satisfaire/ a tout hõme qui
demãde parolle de celle esperãce qui
est en luy.
Donc puis quil est certain q̃ Ie¬
sus christ selõ le corps est au ciel/ on
ne le doibt cercher corporellement en
autre lieu/ iusque a ce que luy mesme
uisiblement se manifeste/ qͥ ne ueult
renoncer a toute uerite descripture:
mais au ciel on doibt leuer sõ coeur/
son entendemẽt ⁊ pensee/ attendant
en humble desir lheure qͥ luy plaira
en son repos nous transferer/ ne le
adorant point icy bas en chose qͥ soit
uisible: car lescripture autrement
nous enseigne. Aussi Iesuschrist en
Quelle chose est messe.
ordõnãt sa saincte Cene/ ⁊ baillãt le
pain sacramental a ses disciples di¬
soit simplemẽt: Accipite/ ⁊ manducate.
Et ne disoit point Respicite/ adorate.
Ne iamais aucũ des apostres ne inci
ta le peuple a telle adoration, cõme
depuis aucun tẽps/ ces prestres des
idoles ont faict. De la tyrannie des¬
quelz le seigñr Dieu en sa main for
te, uueille deliurer son paoure peu¬
ple. Ainsi soit il, bien tost.
Quatriesme declaration/ pour en¬
tendre que cest que la messe.
N
E pensez pas mes chers fre
res/ que en parlãt contre la
messe ce soit parler ꝯtre lor
donnãce de Iesus christ/ ou linstitu
tion de sa saincte cene: Mais au con¬
traire cest pour restituer ⁊ restaurer
en sa purete/ ce q̃ Iesus christ par sa
bonte a ordõne ⁊ institue. Car certes
il ny a rien dit ne faict en la messe qͥ
ne soit cõtre Iesus christ ⁊ sa parol¬
Quelle chose
le/ ce que tres facile est de cõgnoistre
par ceste declaration.
Premierement/ ce mot la: Messe/
cest ung terme de parler tout nou¬
ueau/ duq̃l iamais les sainctes escri
ptures nont faict mẽtion. Leq̃l ter¬
me signifie tout ce qui est dict ⁊ faict
en icelle depuis le cõmencemẽt iusq̃
a la fin/ cõprenãt ceremonies/ chan¬
sons/ sonneries/ melodies/ encense¬
mẽs/ luminaires/ lauemẽs/ lintroi¬
te/ le ꝯfiteor/ le kyrie/ le gloria/ lorai¬
son une ou plusieurs/ lepistre/ le gra
dual/ la ꝓse/ alleluya/ Leuãgille/ le
credo grand ⁊ petit/ le per omnia/ le
canõ/ le sanctꝰ/ le pater/ le agnus/ la
post cõmunion/ le requiescant, ou ite
missa. Uoyre ⁊ une messe est solẽnel
le/ ou haulte, lautre basse ou seiche.
Lune uniuerselle ⁊ pour tous, lau¬
tre particuliere ⁊ pour les cõfraires
du patrõnage seulemẽt. Lune pour
les riches/ en laq̃lle on sõne plꝰ, lau¬
tre pour les paoures/ en laquelle on
est messe.
sonne moins. Lune du iour/ lautre
ad placitum: comme de la trinite du
S. esperit/ des cinq playes/ de la cou
rõne/ de S. Frãcoys/ S. Augustin/
S. Guillaumes/ s. George/ S. Do
minicq̃/ S. Fiacre/ ⁊ ung million de
telles sortes. Lune pour le tẽps/ lau
tre pour les biẽs. Lune pour aller en
uoyage/ lautre poͬ en reuenir. Lune
pour les bestes: cõme pour les chiẽs
a saĩct Hubert (ie uoꝰ dis) Darde¬
ne: pour les porceaux a S. Antoine:
poꝰ les cheuaulx a S. Eloy ⁊c. Lau
tre pour les gẽtz. Lune poͬ les uifz/
lautre pour les mortz. Lune pour se
marier/ lautre pour q̃lque autre for¬
tune. Lune de gaudeamꝰ/ lautre de
requiem. Lune de uẽtre/ lautre de ter
ribilis ⁊c. Et selon la messe fault les
accoustremẽs designez/ cõe les alcu¬
mistes ⁊ amoureux font ꝑ couleurs
⁊ deuises: ascauoir les iaunes/ pour
les apostres: les rouges/ pour les
martyrs: les uerdz/ pour les cõfes¬
Quelle chose
seurs: les blãcz/ pour les uierges: les
noirs/ pour les trespassez/ ⁊ ainsi cõ
sequãment des autres. Cest ung sõ¬
ge que de y penser.
Or est il tãt manifeste q̃ mesme
les aueugles le uerroient/ q̃ des cho
ses predictes iamais Iesus christ ne
parla/ ne de tout cela na rien ordon¬
ne. Parquoy de reiecter toutes ces fã
tasies humaines/ ce nest pas reiecter
ce que Iesus christ a ĩstitue. Et si on
faict obiection que en la messe il y a
de bõnes choses/ a tout le moins cõ¬
me Lepistre/ Leuangille/ Le credo/
Le Pater ⁊ choses sẽblables. Pour
lesq̃lles choses elle ne doibt pas estre
ainsi desprisee. A cela ie respõdz q̃ il
ne suffist pas auoir de bonnes cho¬
ses: mais il en fault bien user/ ⁊ les
fault bien applicquer ainsi quil ap¬
partiẽt. Autrement les enchanteurs
⁊ necromantiens qui en leurs male
fices usent daucunes bonnes parol
les seroient excusez de crime/ ce que
est messe.
hõme prudent ne uouldroit dire. Et
toutesfoys ainsi en prẽdroit a ce ꝓ¬
pos si on uouloit excuser la messe
poͬ les bõnes parolles que on y dit/
quãd dicelles on abuse totalement ⁊
faict on autremẽt que la parolle de
dieu ne porte. Qui soit aĩsi il appert
clairemẽt quand Iesus christ a com
mãde que on presche/ que on declai¬
re/ que on annõce leuãgile ⁊ sa sain¬
cte parolle a toute creature/ non poĩt
que on la crie ou chante. Et toutes¬
foys ces paoures sacrificateͬs de ce¬
la rien ne font/ sinon q̃ en leur messe
ilz en lisent ou chantẽt q̃lque lopin.
Uoire ⁊ en ung langage ou le peu¬
ple/ ⁊ eulx mesme pour la plus part
rien ny entend: ia soit q̃ sainct Paul
ayt en la puissance de dieu cõmande
q̃ on ne parle point en leglise/ cestadi
re en la cõgregatiõ des fideles/ sinõ
en langage q̃ ung chascun entende.
Car que uauldroit il (cõbien que on
dit de fort bõnes choses) parler Bre
Quelle chose
ton/ Angloys/ ou Escossoys/ en la
presence de ceulx qui rien ny enten¬
dent? Ainsi est il de chanter/ lire/ ou
parler en latin leuangile ⁊ la parol
le de dieu en la presence du peuple qͥ
rien ny entend/ quelle edification en
uient il? quelle instruction? q̃lle do¬
ctrine de salut aux simples gens?
Iugez donc maintenãt ie uous
prie/ puis que le meilleur de la messe
(ainsi quilz en usent) ne uault riẽ/
que ce poeut estre du demourãt. Cer
tes cest ung empeschemẽt de salut/
une destruction ⁊ ruine de tout bien/
si espouantable (a qui le congnoist)
que iamais nen fust de telle. Ce que
ainsi ie declaire.
S. Paul dit que leuangille est la
puissance de salut a tout croyãt: ⁊ ne
dit pas cela de leuãgile chãtee/ criee/
urlee/ ou portee en ung liure dor ou
dargent deuant son estomach/ ou en
ung billet pẽdant au col (cõme plu
sieurs folz estimẽt) mais il entẽd de
est messe.
leuãgile annõcee/ preschee/ declaree/
⁊ receue en la uertu ⁊ puissance de le
sperit de dieu. Pourtãt q̃ la foyt (sãs
laquelle nul ne poeut estre sauue)
uient de ouyr.
Et q̃lle chose fut onc/ qui si fort
ayt reiecte la predication euangelicq̃
cõme ceste orgueilleuse messe? Si
S. Paul uenoit pour uouloir pre¬
scher/ pendant que on ueult messer/
dieu scait cõme il seroit receu. Mes¬
me si ung caffard uient ou ung por
teur de ribẽdelles/ encore luy dit on:
hastez uous/ loffice est long: et tou¬
tesfoys ilz sont tous dung accord.
Parquoy pẽsez quilz pourroiẽt faire
a ung simple chrestien lequel uoul¬
droit cõtredire a leurs abuz.
O seigneur Dieu/ ou est le tẽps
que ton seruiteur Paul cõtinuoit et
prolongeoit son sermon iusque a la
minuyt? Et puis que en tel propos
nous sommes/ ueu q̃ le pape se far¬
de si bien du nom de S. Pierre et de
Des fruictz
S. Paul/ pour maintenir sa tyran¬
nie/ Ou est la messe que iamais lũg
de eulx a dicte? Nous lisons aux
Actes des apostres/ cõme S. Paul
est alle de uille en uille/ dune regiõ
en autre/ en Asie/ en Affricque/ ⁊ en
Europe/ pour et affin de exalter/
prescher/ ⁊ annoncer le nom de Ie¬
sus christ/ se exposant en terre ⁊ mer
a la mort pour iceluy: et comme il
disputoit ⁊ confondoit les contredi¬
sans. Mais de messe iamais nest mẽ
tion: bien de la fraction du pain ⁊ de
la saincte Cene de Iesus christ/ la¬
quelle par la messe entierement est
abolie. O miserable abuz.
Cinquiesme declaratiõ de plusieurs
fruictz qui uiennent de la messe.
I
L est escript/ que le mau¬
uais arbre ne poeut porter
bon fruict. Parquoy apres
auoir congneu tant de mal que ceste
malheureuse messe noꝰ apporte quel
de la messe.
fruict maintenãt en pourriez uous
attendre sinon erreur/ hypocrisie/ se¬
duction/ blaspheme/ maledictiõ/ hor
reur: bref une totalle dãnatiõ ⁊ ꝑdi
tion? Et cela ie parle quãd aux cho¬
ses occultes ⁊ sainctes. Mais quand
aux choses uisibles du mõde ⁊ de la
chair que aussi tendent tousiours a
mal dune grand abysme ie en decla
reray quelque peu.
On dit cõmunement que toutes
choses se font pour la uie/ ⁊ ainsi di
roient ceulx/ desquelz S. Paul dict
que leur dieu est le uentre/ lequel uẽ
tre est ung terrible dieu/ auquel cer¬
tes fault sãs cesser beaucoup offrir/
beaucoup presenter ⁊ sacrifier: nõ ob
stant q̃ il tourne tout en corruption/
⁊ iamais ne dõne repos a ces mise¬
rables seruiteurs qui mettent toute
leur cure a luy satisfaire/ a le engres
ser ⁊ luy cõplaire/ cõme paresseux/
frians/ yurõgnes/ gourmans/ gros
ueaulx/ gras toreaux/ ⁊ telle ma¬
Des fruictz
niere de pourceaux.
Or si iamais fut inuention sub¬
tile pour sans peine/ sans labeur et
soucy bien fournir la cuisine/ pour
engresser la souppe/ ⁊ bien nourrir
ces grasses tripes/ cest ie uous asseu
re ceste plantureuse messe: laquel¬
le tant de fruict mortel apporte que
par icelle soubz apparence de sain¬
ctete/ le paoure monde est deuore ⁊
ronge. Pensez (ie uous prie) com¬
bien de fruict leur apporte ce baise
doigt/ que ilz nomment loffertoi¬
re de la messe. Pas nont soucy ces
gros paillars pour la sepmaine/ de
nourrir leur ribaudaille. Las cõbien
de paoures fẽmes leur apportent ce
de quoy deburoiẽt nourrir leur petis
enfãs/ ou subuenir aux paoures in¬
digens. Et de faict ceste maniere de
offrir en leglise/ est uenue de la pre¬
miere eglise de Iesus christ la ou les
fidelles apportoient de leurs biens/
⁊ les bailloient au diacre qui estoit
de la messe.
ordõne seruiteur des paoures/ pour
leur distribuer cela q̃ on luy bailloit.
Mais ceulx icy prennẽt tout/ ⁊ retiẽ
nent tout: en quoy ilz sont larrõs pu
blicques. Car ilz retiẽnent a eulx/ le
biẽ des paoures/ pour nourrir ⁊ en¬
tretenir leur ordure. Uoyla le pre¬
mier fruict.
Ung autre fruict assez ꝓchain de
ce premier apporte ceste fertile mes¬
se/ par lequel ces uenerables missa¬
tiers ont bien cueilly ⁊ moyssonne:
quand soubz umbre de lõgues orai
sons ilz ont rauy ⁊ deuore les mai¬
sõs des paoures uefues ⁊ orphelĩs.
Ce q̃ principalement a este faict par
fondatiõs de anniuersaires/ messes
annuelles ⁊ quotidianes. Par leq̃l
faulx ⁊ oultrageux moyen ilz ont
obtenu tant de richesses qͥl nest pos¬
sible le penser: cõme maisons/ rẽtes/
possessiõs/ seigneuries/ uilles/ cha¬
steaux/ contez/ barõnies/ duchez/ ⁊ q̃
plus est, royaumes ⁊ principautes.
Des fruictz
Uoy la ung mauuais arbre en la ter
re/ fort plante ⁊ enracine. Leq̃l tou¬
tesfoys sera par le glaiue de dieu ab¬
batu/ destruict/ ⁊ cope.
Et de ce merueilleux/ terrestre/ tãt
abondant/ ⁊ riche fruict/ ung autre
bien tost est suruenu: cest que ces ton
dus missatiers/ qui au cõmencemẽt
estoiẽt plus paoures que sauatiers/
se sõt faictz appeller mõsieurs/ ⁊ sur
tous autres ont occupe/ obtenu/ et
usurpe en toutes places les p̃miers
lieux. Puis sõt uenus en liberte nõ
desperit/ mais liberte de chair a tout
mal prõpte ⁊ licentieuse. Et q̃ plus
est/ eulx mesmes se sont ostez/ tirez/
⁊ exẽptez de lobeissance q̃ par le com
mandemet de dieu ilz deuoiẽt ⁊ doi¬
uẽt (uueillẽt ou non) aux princes ⁊
seigneurs. Car S. Paul escript aĩsi/
Omnis anima potestatibus/ supereminẽ
tibus subdita sit. Cest a dire: Toute
ame soit subiecte aux puissances su¬
perieures. Et na point dit le sainct
de la messe.
apostre: Omnis anima laica/ ainsi q̃
respondit quelque foys a la Sorbõ
ne a Paris/ ung maistre asne/ auq̃l
on deburoit auoir fẽdu les narines
auec les piedz/ ⁊ lenuoyer paistre.
De tout cecy est ensuiuy ung au¬
tre fruict fort plaisant/ aggreable/ ⁊
delicieux a tous ces beaux mõsieͬs
qui tãt sont delicatz ⁊ tendres. Cest
q̃ tous par cõmun accord (uoire et
par loy publicque que eulx mesmes
ont faicte) ilz doibuẽt uiure en ioyeu
se lasciuete/ ⁊ uoluptueuse ociosite/
sans labourer ne trauailler. Car ilz
ont les mains trop doulcettes. Biẽ
de iouer a la paulme/ a la boulle/ au
tablier/ aux cartes ⁊ dez/ de saulter
⁊ dãcer/ cela est a leur estat fort con¬
uenable: mais de trauailler iamais:
pourtãt q̃ ilz ont les mains oinctes/
⁊ la teste plumee. Et tout ce sola¬
tieux bien/ ceste belle messe leur ap¬
porte. O messe messe tant a telles
gens tu es doulcette/ tant tu leur es
Des fruictz
fecõde ⁊ grassette. Et cõmẽt te pour
roient ilz hayr? cõmẽt te pourroient
ilz laisser? cõmẽt te poͬroiẽt ilz abã¬
donner/ puis q̃ en tel repos tu les as
mis/ q̃ il ne leur fault point trauail
ler? Et que plus est/ mais quilz sa¬
chẽt lire une messette/ leuer les bras
⁊ soupplier/ ⁊ qͥlz soyẽt fournis dũg
breuiaire poͬ leurs heures barbeter/
dautre chose nont ilz affaire. De li¬
ures/ de uolumes/ ⁊ cayers pour ui
siter ⁊ estudier/ nont ilz q̃ besõgner.
Car la messe point cela ne demande.
Dauantaige/ estudier/ est ung ou¬
uraige trop melãcolieux/ facheux/
⁊ ennuyeux/ non cõuenable a telles
bestes qui ueulẽt uiure sans soucy.
O q̃ S. Paul leur est cõtraire/ leq̃l
nonobstãt quil fust Apostre de Iesꝰ
christ/ Euesq̃ non pas mittre ne cor¬
nu: docteur de uerite/ docteur de le¬
glise/ non poĩt enchaperõne: toutes¬
foys de ses ꝓpres mains labouroit/
Et a ainsi faire ung chascun admõ
de la messe.
neste ⁊ exhorte. Mais q̃ ont ilz affai
re de dieu ne de sainct Paul?
Encore ung fruict de ceste messe/
Puis ung grãd mal/ poͬ ceste foys
ie uueil mõstrer. Le fruict est grand
⁊ fort multiplie. Car iamais poulle
ne pondit tant de oeufz/ ⁊ ne couua
tant de poucins/ comme ceste messe
noꝰ a escloz de hetoudiaux. Et qͥ est
lhõme qui scauroit pẽser le nõbre de
ces cocquastres/ qui courent apres ri
baudes cõme cocqs apres poulles?
Puis les auoir couuertes/ ces iolys
⁊ plaisãs amoureux sen uõt chãter
en leurs tẽples/ cõme cocqs en leurs
poulliers, uoire (affin q̃ plus ꝓpre¬
ment die) deschãter en chose cõtrefai
cte/ hãnir/ abayer/ ⁊ uller. Tant de
cocquetz ⁊ de cocquettes/ cestadire de
moynes ⁊ de moynesses/ de prestres
⁊ de p̃stresses ceste grasse messe cou¬
ue ⁊ nourrist qui nest possible de le
croire. Et affin de a ung si grand
nõbre satisfaire il a fallu edifier for
Des fruictz
ce poullailliers/ ⁊ plusieͬs nidz pour
tant de huppes loger. Or nõbrez si
uous pouez tous les cloistres/ ab¬
bayes/ priorez/ monasteres/ tẽples/
chappelles/ chanoineries/ tãt de au¬
telz portatifz ⁊ non portatifz/ tãt de
prebẽdes ⁊ telles choses/ q̃ ceste mes¬
se nous a produictz/ ⁊ sur cela pẽsez
ung peu ie uous prie/ ⁊ uoꝰ uerrez
q̃ ce poeut estre. Nest ce pas grande¬
ment fructifie? Auarice y a fort besõ
gne/ tesmoĩg ung de leur ordre nõ¬
me Guillaume de Peraldo/ en son
tẽps euesque de Lyon/ en la somme
quil a faicte des uices ⁊ uertus/ par
tie seconde/ au tiltre de Simonie/ la
ou il dit q̃ auarice a trouue la multi
tude des autelz/ ⁊ des collectes a la
messe/ laquelle chose finablemẽt est
tournee en horrible idolatrie. Car ꝑ
tel moyen/ le paoure peuple a este
apris de cercher ⁊ adorer dieu/ aux
tẽples ⁊ lieux faictz de la main de
lhõme/ iasoit (comme Esaie a dit/ ⁊
de la messe
sainct Estiẽne a bien allegue) que le
treshaut ny soit point habitãt/ en la
maniere quilz pẽsent. Car le temple
du dieu uiuant, est le coeur, lame, ⁊
lesperit du fidele. Pour laq̃lle cause
Iesus christ disoit/ q̃ les ueritables
adorateurs ne adorerõt point le sei¬
gneur dieu/ ne en la mõtaigne/ ne en
Hierusalem: mais en esperit ⁊ ueri¬
te. Et pourtãt dit S. Paul/ le fide¬
le estre habitation ⁊ tẽple du sainct
esperit. Et aussi Iesꝰ christ uoulãt
dõner cõsolation a tout hõme fide¬
le/ en parlãt de son pere/ de luy mes¬
me/ ⁊ de lesperit de uerite q̃ le mõde
ne poeut prendre/ disoit ainsi: Nous
uiendrons a luy/ ⁊ ferons demeure
auec luy. Il ne disoit point: Nous
uiendrõs en ung tel temple/ ou en
ung tel lieu/ ou sur ung tel autel:
mais il disoit/ nous uiendrõs a luy
⁊ ferõs demeure auec luy. Poͬquoy
donc a uostre aduis a on appris le
peuple a ainsi courir ca ⁊ la/ sinon
Des fruictz
pour empoigner ce quil apporte? O
insatiable cupidite. Certes ie ose biẽ
dire que les brigãs des boys ne sont
point tãt a craĩdre q̃ ces antechristz
lesquelz nont point seulemẽt pille et
desrobe les biẽs tẽporelz du peuple:
mais ont iecte ⁊ aliene par leur fau¬
se doctrine quasi tout le mõde hors
de la uoye de salut/ hors du seigñr
dieu/ ⁊ de toute uerite. Icy endroit
on ne deburoit poĩt parler: mais seu
lemẽt lamenter/ gemir ⁊ plorer par
grand doleur ⁊ tristesse. Et pourtãt
ie me deporte de parler de leͬs faulx
miracles/ de leurs idoles/ dor/ dar¬
gent/ de pierre/ de terre/ de boys ⁊c.
de leurs pelerinages/ de leurs uoya
ges/ ⁊ telles manieres de seductiõs/
par lesquelles choses le mõde est to¬
tallemẽt en tenebres ⁊ abysme.
Cest le mal dont au cõmencemẽt
de ce malheureux fruict/ ie auoye ꝓ¬
mis de parler/ qui de tous maulx
est le plus grand/ ⁊ iamais hõme ne
de la messe.
scauroit pire imaginer. Et q̃ uoul¬
driez uous pire/ que destre donne en
sens reprouue/ destre frappe de si ꝓ¬
fondes tenebres/ que on uiẽne iuger
le bien estre mal/ ⁊ le mal estre bien?
Tout cecy par ceste messe sur le peu
ple est aduenu/ ainsi que pouez clai
remẽt entendre/ par ce que cy dessus
est declaire. De ce mal icy sur tous
autres les prophetes ont faict men¬
tion/ quãd par grosses menasses du
mal qui debuoit aduenir au peuple
incredule ont predict laueuglement
⁊ execation diceluy. Et nest ce pas
raison que celuy qui ne ueult prẽdre
⁊ receuoir benediction que il luy ad¬
uienne malediction? Sur quoy ne
fault pretendre ou alleguer ignorã
ce/ en disant que sil ya du mal cest
pour ceulx qui lont inuente tãt seu¬
lement. Car certes cest aussi pour
ceulx qui le suyuent/ comme il est
escript: Si ung aueugle meine lau¬
tre tous deux tombent en la fosse.
Poͬquoy se maĩtiẽt la messe.
Et pourtant ie uous prie que cha¬
scun y aduise.
Declaration sixiesme/ de la cause
et pourquoy/ on doibt maintenir
la messe.
I
A cause est euidente/ puis q̃
tant de fruict elle produit.
Nest ce pas une source de
souppe grasse? nest ce point une bõ¬
ne uache a laict? Et qui oncque uit
telle truye/ qui tant ayseement/
tant doulcement ⁊ grassement ayt
nourry tant de cochons. Pourquoy
donc la uouldroient ilz abandõner
puis q̃ tãt bõne il la trouuẽt: uraye¬
mẽt a bon droict ilz la maintiẽnẽt.
Car elle est a leur uẽtre fort ꝓpice/
ilz ne ont besoing de faire riẽ/ destu¬
dier encore moĩs/ q̃ uoulez uoꝰ plꝰ?
Autre cause ie ne trouue pourquoy
on la doibue maintenir/ sinon ainsi
que les sacrificateurs Babyloniens
maintenoiẽt leur dieu Bel: pourtãt
Le moyẽ de maĩtenir la messe.
que ilz estoiẽt nourris eux/ leurs fẽ
mes ⁊ petis enfans de ce q̃ on offroit
a celle idole. Mais ainsi q̃ ung Da
niel suruint qͥ descouurit leur faulx
ouurage/ ⁊ par ainsi furent confuz/
aussi dieu suscitera ⁊ ia a suscite ung
Daniel plain de lesperit de uerite/ qͥ
plainement donnera a cõgnoistre la
faulcete de la messe/ tant couuerte ⁊
palliee/ ⁊ uoila paoures sacrifica¬
teurs au bas.
Declaration septiesme/ du moyen/
de la maniere/ ⁊ cõment/ on pourra
maintenir cefte paoure messe.
P
Uis que por les causes pre¬
dictes on doibt maĩtenir la
messe/ reste uoir la manie¬
re/ le moyen/ ⁊ cõmẽt cela se pourra
faire/ car cest le prĩcipal de leur cas.
Entẽdez icy paoures sacrificateurs:
car plus ne auez autre refuge. Et
pourtãt uous me deburiez bien ay¬
mer/ ueu que tãt suis songneux de
Le moyen de maintenir
uostre affaire. Or entendez donc
bien ⁊ retenez le conseil qui sensuit.
Car iamais de meilleur pour uostre
cas nen pourrez trouuer. Premiere¬
mẽt il uous cõuient noter q̃ il ny a
q̃ deux manieres de maintenir une
chose. Lune est par force/ lautre par
droict. Parquoy une des deux uoꝰ
faut choisir. Aduisez laq̃lle des deux
uous est plus propre. Si au droict
uous uoꝰ rẽdez/ certes uostre mes¬
se est a fin. Car faulsete/ hypocrisie/
⁊ mensonge (cõbien qͥl tarde au lõg
aller) par droict ⁊ uͬite sõt ruez ius.
Il ne uous demeure dõc que la for
ce qui nest pas la meilleure partie.
Parquoy ie ne scay q̃ puissiez faire/
sinon que par uostre esperit maling
(ainsi que ia auez bien cõmence) a la
force uous uous tiendrez/ ⁊ autant
q̃ faire ce pourra/ le cõcil general em
pescherez. Par ce moyen la maintiẽ
drez: mais le seigͬ (cõtre qͥ uous ba¬
taillez) finablemẽt uous destruira.
la messe.
O chrestiens considerez par quel
moyen ces gallãs maintiennẽt leur
cas/ nest ce point tout a la force? Ilz
emprisonnẽt/ ilz destruisent/ ilz pil¬
lent/ ilz dechassent/ ilz bãnissent/ ilz
bruslent/ ilz tuẽt/ ilz noyent/ ilz mur
trissent autant quilz peuuent tous
ceulx qͥ a eulx ꝯtredisent. Par impu
dẽtes menteries aussi/ telz ouuriers
diniquite (pourtãt qͥlz ne osẽt atten
dre la lumiere) diffamẽt tous ama
teurs de uerite/ qͥ est extreme malice.
De dõner or/ argẽt/ dõs ⁊ p̃sens a
ceux qͥ ꝯgnoissẽt auoir aucũ pouoir
de les maĩtenir/ sõt fort diligẽs. Car
leͬ seul espoir est du tout aux hões:
en quoy fort se manifeste leͬ ineuita
ble ⁊ ꝓchaine ruyne. Car mauldict
est lhõe qͥ prẽt la chair poͬ sõ bras ⁊
sa force. Il est aussi dit q̃ toute plan
tatiõ laq̃lle le pere celeste napoĩt plã
tee sera arrachee. Cela sẽtẽd tãt des
iniq̃s q̃ de leͬs oeuures. Ainsi soit il.
C. G. aux fideles Lecteurs.
¶ Treschers freres ⁊ amys/ rache
tez (cõme dit S. Pierre)  non par or
ou argẽt: mais du precieux sang de
Iesus christ/ ne permettez poĩt estre
ainsi marchãdez comme iusque au¬
iourdhuy ont de nous marchãde les
sacrificateurs/ ⁊ ne soyez seruiteurs
des hõmes cõme uoꝰ assubiectissãs
a eux pour desplaire au seigñr dieu.
Mais ꝯsiderez ur̃e liberte ⁊ dignite/
spirituelle/ de laq̃lle dieu uoꝰ a faict
frãcz ⁊ dignes: ⁊ delaissez la seruitu
de de la messe/ ⁊ de ces sacrificateͬs
par trop uous rẽdãs subiectz/ cõtre
lordonnãce de nostre Seigñr: cõme
par cy deuãt fidelemẽt uous a pro¬
pose ⁊ demõstre nostre loyal et bon
amy Pantapole/ ueritable cẽseur. A
quoy uoꝰ prie par le nom de Iesus
y penser diligẽment: ⁊ de tout en iu¬
ger cõme uous a este predict au cõ¬
mencemẽt, sans hayne ⁊ corruption
de iugemẽt. Et toy principallemẽt/
qui de ces choses as la cõgnoissãce/
regarde cõmet tu pourras estre ex¬
cuse deuãt dieu/ ueu q̃ tu assiste a la
messe/ chief de toute idolatrie ⁊ abo¬
minatiõ/ cõme uoulãt cõmuniquer
a la table de Christ ⁊ de Lãtechrist/
ou du diable: ⁊ par aĩsi seruir a deux
seigneurs/ ce qͥ ne se poeut deuement
faire. Car il fault estre tout ung ou
tout autre/ ne clochãt poĩt des deux
piedz. Mais cõme disoit Helie: Si le
seigñr est dieu/ seruir a luy: si Baal
est dieu/ le suyure. Si aussi la cene de
Christ/ est de Dieu, la tenir: si la
messe ne est uraye, la laisser/ sãs ua
rier des deux costez, comme gens a
deux uisages. Dont S. Paul repre
nant les Corinthiens qui semblable
mẽt uouloiẽt assister a lung ⁊ a lau
tre/ dict: Uous ne pouez boire le cali
ce de nostre Seigñr/ ⁊ le calice des
diables. Uous ne pouez estre parti¬
cipans de la table de nostre Seigñr/
⁊ de la table du diable. Uoulõs noꝰ
prouocquer a ire le seigneur ⁊c. Et
encore sur tout toy miserable qui as
entiere intelligence de uerite/ cõme
ose tu procurer/ prẽdre/ ⁊ retenir les
benefices que iustemẽt on deburoit
nõmer uenefices procedans de ceste
orde/ uillaine/ ⁊ abominable source
de Rõme? Tu scais que ce sont biẽs
de anathema plus horrible q̃ celuy
de Hierico/ conquis. Tu ne ignore
point en receuãt Euesche/ Abbaye/
Cure/ Chanoinerie, que tu consens a
toutes les abominations qui se fõt
iournellemẽt esdictz lieux cõtre lhõ
neur de Dieu. Quelle excusation
peulx tu pretendre deuãt dieu/ ⁊ de¬
uant les hõmes/ ueu q̃ tu scais par
la parolle de dieu que ce ne sont que
abuz? Aucun dira/ si ie ne recoy ce be
nefice ung autre le aura, qui ꝑsecu¬
tera les freres/ qui gaudira du reue
nu/ ⁊ qui nen dõnera rien aux pao¬
ures. A toy ie respondz paroy blan¬
che/ cault regnart/ sepulchre paint/
⁊ faulx hypocrite/ que nullement tu
ne dois ce faire. Car lapostre dit/ qͥl
ne fault poĩt faire des maulx affin
qͥl en resourde du biẽ. Puis/ qͥ est ce¬
luy qͥ ne scait q̃ les richesses fõt dãner
leurs possesseurs par orgueil/ auari
ce/ gourmãdise/ ⁊ par luxure qui de
elles cõme dung ord bourbier proce
dent? Toy donc qui recoys les bene
fices ⁊ chante la messe/ ou a tout le
moins tu consens ⁊ assiste a ceux qͥ
la chantent, soit pour en auoir la
commodite/ soit pour temporiser et
uiure faisant la court a Leuangile
auec les autres en paix et repos/
enfouissant ce pendant et cachant
le talent du Seigneur, quelque euã
gile et uerite que tu die auoir, tu en
es moins excuse. Car comme aueu¬
gle ⁊ cõducteur des aueugles, met¬
tant offẽse ⁊ scãdale deuãt ton pro¬
chain, tu ne idolatre pas tant seule¬
ment, mais fays les autres idola¬
trer, seruãt a lidole, quand tu dis/
par parolles ou faictz dung peu
de pain: Uoicy ton dieu, tõ sauueur
qui ta rachete. Si cõme Aaaron qui
sors par trop grãde infirmite ⁊ des¬
obeissance uoulant plus complaire
aux hõmes que a dieu. Et aussi Ie
roboam meu plus par ambition et
cõuoitise/ que par ignorance, disoiẽt
a leur peuple leur proposans ung
ueau? Uoicy les dieux o Israel, qui
te ont retire de la terre Degypte.
Las mes tresaymez considerez en q̃l
espouẽtable inconueniẽt/ en quel pe
tris ⁊ danger de perdition uoꝰ estes,
uoyans deuant uoz yeux ⁊ cõmu¬
nicans a telz horribles blasphemes
cõtre la maieste ⁊ bõte de dieu. Par¬
quoy delaissez ⁊ abandõnez telle ido
latrie/ sortãs de Babylõne: ou bien
en ostãt le mal dentre uous resistez
de uostre pouoir ⁊ labolissez, cõme
ce uray ministre Moyse, ⁊ ces urays
Roys Asa, Iosaphat, Iosias, Eze¬
chias/ ⁊ Manasse. Mais plꝰ par la
uiue ⁊ puissante ꝑolle de dieu: ainsi
que a uous appartiẽt, cõbien q̃ aux
princes ⁊ gouuerneurs est enioinct
de ruiner ⁊ aneantir telle idolatrie/
par tout moyen qui soit. Autremẽt
si ainsi perseuerez iamais nentrerez
en la terre de promission/ non plus
que Aaron ⁊ les siẽs. Mais encore qͥ
est plꝰ a estimer/ au royaume ð dieu,
la spirituelle ⁊ uraye terre de ꝓmis¬
sion. En laquelle dieu par sa grace
nous retirant de cest Egypte mon¬
dain nous conduise/ par le grand
Moyse, Iesus christ. Amen.
Mais affin q̃ mieux ⁊ en brief lon
ꝯgnoisse le noir du blãc: les tenebres
de la lumiere ⁊ mẽsõge de uerite/ ie
redigeray en epilogue ⁊ petit recueil
ðspaĩdãt cõe en une table, icelle mes
se auec ses couleͬs, en laq̃lle on pour
ra dunc ueue le tout cõtẽpler, mais
plꝰ toutesfoys de coeͬ imaginer. Car
a ce descrire ⁊ pourtraire toutes les
plumes ⁊ pinceaux iamais ne suffi
roient, pour le grand ⁊ infiny abus
(qui en ceste messe tant uariable et
desfiguree) est compris.
¶ Sensuyuẽt les abus damnables
qui sont en la messe, cõtraires
a la saincte Cene de Ie¬
sus Christ.
1 Pourtant que icelle messe nest q̃
inuention humaine/ ⁊ toutesfoys
elle est cõmandee, cõe si elle estoit
de dieu. Contre Deuter.12.a.d.
Matth.15.b. Rom̃.14.d.
2 Que elle est en telz desguisemẽs
⁊ põpes dacoustremẽs diuers, tãt
en couleurs que facons/ a limita¬
tiõ des iuifz ⁊ payẽs. Cõtre Luc
20.g 1.Pierre.3.a.2 Timo.2.c.
3 Que elle est en telle sorte ordõ¬
nee, q̃ sãs pain de fromẽt non le¬
ue/ uin nõ aigre/ pierre sacree/ ci¬
erges ⁊ sõneries/ ne se doibt dire.
Cõtre Matth.26.c. 1.Corin.11.c.
4 Que ilz estimẽt icelle plꝰ ualoir/
pour les personnes qͥ la disent, cõ
stituees en plus grãde office ⁊ di¬
gnite. Contre.2. Paralipo.18.c.
Romains.2.b.
5 Pourtant quilz en font oblation
⁊ sacrifice, cõme sacrifians encore
Iesus christ. Contre.1. Corin.11.
e.f. Hebre.9.g.10.c.d.
6 Par icelle promettẽt satisfaction
⁊ remission des pechez. Contre
Isaie.43.d. Heb.9.c. Actes.4.b.
7 Pourtant quilz ont tãt estime en
icelle/ leur faulx ⁊ blasphemant
Canõ: duq̃l aussi les abuz sõt telz.
¶ Les abuz du Canon.
1 Le Canon est plus estime de eux/
q̃ Leuãgile ou epistre: car aux laiz
est deffẽdu de lire. Cõtre Gal.1.b.
2 Il leur est cõmãde de dire sur peine
de peche mortel. Contre Deute.
5.d. Prouerb.30.a.
3 Ilz sõt oblation de pain ⁊ de uin.
Contre Heb.9.c.d. 1.Pierre.1.d.
4 Ilz offrent le filz au pere qui sest
offert soymesme. Contre.1.Ti¬
mothee.2.b. Hebre.1.a.
5 Ilz prient que leurs sacrifice soit
ainsi accepte/ cõme le sacrifice de
Abel ⁊ de Abrahã. Cõtre Heb.12.f.
6 Ilz estimẽt cõme les Capernaites/
manger Christ en chair ⁊ en os de¬
dans le pain. Contre Ieh.6.g.
8 En icelle contreuiẽnent a larticle
de lascẽsiõ de Christ. Cõtre Luc
24.g. Actes.1.b.
9 Le p̃stre seul rõpt ⁊ mãge le paĩ.
Cõtre Luc.22.b. 1.Corin.11.e.
10 De ce que supersticieusemẽt font
troys parties de lhostie. Contre
Matth.26.c. 1.Corinth.11.f.
11 De ce que elle est dicte seulemẽt
de matin ⁊ a ieun. Contre Mat¬
thieu.26.c. Iehan.13.a.
12 De ce quon deffend toucher le
pain ⁊ le calice que le prestre tou¬
che. Contre Luc.22.b.
13 La seule mort de Christ nest poĩt
ãnõcee en icelle. Cõtre.1.Cor.11.e.
14 Ilz fõt la messe en cõmemoratiõ
des saĩctz. Cõtre Luc.22. 1.Cor.11.
15. Elle est dicte poͬ les mortz, au cõ
traire de la Cene instituee poͬ les
uifz. Cõtre Mat.26.c. 1.Cor.11.e
16 Ilz esseuent le pain ⁊ le calice poͬ
le faire adorer. Cõtre Exo.20.a.
17 Pour les gestes ⁊ mines quilz
font tãt hypocrites ⁊ dignes de ri
rer: cõe de mõmeurs ⁊ batelleurs.
Contre Ephe.5.a.
18 Pour ce q̃ souuẽt le sacrificateur qͥ
est fornicateͬ: la messe duq̃l est de¬
fẽdue ꝑ eux mesmes, ð ouyr/ tou
tesfoys on loit. Cõtre.1.Cor.5.c.
19. De ce quon est ꝯtrainct de cõmu
nicquer auec le fornicateur/ auec
lequel toutesfoys on ne doibt poĩt
mãger. 1.Corin.5.c.
20 De ce qͥlz cõferment ⁊ fauorisẽt
a autre purgatoire/ q̃ au sang de
Iesus Christ, qui seulemẽt nous
nettoye. 1.Iehã.1.c. Heb.1.a
21 De ce quilz celebrent cõme symo
niaques pour argẽt/ ⁊ autre chose
tẽporelle cõtreuenãs a leurs insti
tutiõs. Cõtre Mat.10.a. Act̃.8.c.
22 Pour ce que elle est dicte ⁊ appli¬
quee/ tãt pour les bestes ⁊ choses
perdues q̃ pour les gẽs/ cõe uueil
lãs dũg mesme emplastre guarir
toutes maladies. Cõtre.1.Cor.11.
23 De ce que lune est solennelle, ⁊ a
diuerses ceremonies ⁊ facons de
faire, plus q̃ lautre. Cõtre Mat
thieu.26.c. 1.Corin.11.e.
24 De ce que le chãteur de messe se
dict estre plus digne ⁊ auoir plus
dautorite que toꝰ les anges/ que
la uierge Marie, ⁊ sainctz. Con
tre Rom̃.2.b. Ephe.6.c.
25 De ce que par la uertu des parol
les, estimẽt q̃ Iesus Christ descen
de corporellemẽt ⁊ toute la court
celeste/ dedans lhostie. Cõtre Luc
24.g. Actes.1.d.
26 De ce q̃ en si grãde superstitiõ re
seruẽt en boytes ⁊ armaires leurs
hosties subiectes a pourritures et
corruption/ les pourmenans par
les rues en certain tẽps ⁊ iours.
Contre Matth.26.c. 1.Corin.11.e
27 De ce quon sen retourne dicelle
aussi fol/ cõme on y est alle. Con
tre.1.Corin.14.c.d. Colos.3.c.
¶ De plusieurs autres abuz a suꝑstitiõs
de la messe congnoistras au liure dit les
Cauteles de la messe/ certes cauteleuses:
au Rational diuin/ sans raison et rien
moins que diuin: en la Sõme ãgelicque/
plus que inhumaine ⁊ diabolicque: au
Pastoral les ames paissant ⁊ nourrissãt
de chardons: ⁊ au Pontifical/ põt de tout
mal/ desquelz en sont totalemẽt remplis.
¶ Aucuns fruictz de la messe/ des
plus communs ⁊ notables.
1 Multitude de prebendes.
2 Multitude de prestrailles.
3 Multitude de temples ⁊ chapelles.
4 Multitude de autelz.
5 Diuerses oblations ⁊ offrandes.
6 Richesses terriennes ⁊ orgueil.
7 Loysiuete ⁊ truandise des rases.
8 Multitude de paillardes.
9 Heures ⁊ prieres feinctes.
10 Tresmechante hypocrisie.
11 Rongement de uefues/ orphelins/ et
paoures.
12 Renoncemẽt ⁊ abolissemẽt de la mor
⁊ passion de Christ.
Et ainsi consequamment des autres/
lesquelz sont infinis.
Bref lerreur de la messe est plus perni¬
cieux ⁊ dõmageable/ tant aux biens que
aux personnes/ dautant quelle semble
auoir plus de espece de sainctete ⁊ de bien:
attendu quelle est tant execrable. Certes
le uenin ou la peste qui est couuerte/ nuyst
beaucoup plus/ que la manifeste.
Ite/ missa est.