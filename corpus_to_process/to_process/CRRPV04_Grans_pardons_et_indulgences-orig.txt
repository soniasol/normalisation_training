¶ Les grans pardons
⁊ indulgences/ le tresgrand Iubile de
plainiere remissiõ de peine ⁊ de coulpe
a tous les confraires de la tressacree
cõfrairie du sainct esperit: que nostre
sainct pere parauant auoit ꝓmis par
ses sainctz prophetes, ⁊ ordonne ⁊ cõ¬
ferme par nostre seigneur Iesuchrist
son seul ⁊ tresayme filz/ ⁊ de rechief
ueult quon publie ⁊ adnũce par
tout le monde/ cõme il auoit
cõmande a ses apostres/
affin que tous soyẽt
de la digne con¬
frairie.
¶ Proest gheesten.
1.Ioan.4.
¶ Nouuellemẽt imprime a Gand
par Pieter uan winghue.
N
Ostre sainct pere, lequel
seul on doibt nõmer pere
sainct de tous les fideles
uray dieu eternel, faisãt
tout ce quil ueult au ciel
⁊ en la terre seul bõ ⁊ seul saige, plai¬
nement aduerty ⁊ informe par sa tres
grãde prouidence des biẽs qui de iour
en iour se font en la saincte confrairie
du sainct esperit, sans leq̃l persõne ne
luy peult plaire ny estre de Iesus son
filz. Et aussi cõment la conseruation
de ceste tresdigne confrairie ⁊ laugmẽ
tation ⁊ accroissemẽt dicelle est fort et
tresgrandement necessaire a garder/
maintenir/ ⁊ entretenir la chrestiẽte ⁊
poͬ la faire fleurir/ croistre/ ⁊ augmẽ¬
ter: ⁊ aussi grãdemẽt sert a surmõter/
uaincre/ ⁊ destruire tous infideles et
ennemys de la foy de nostre seigneur
Iesus, de son propre mouuemẽt non
par le conseil ne requeste de personne/
mais pour lamour de soymesmes a
uoulu ⁊ ordonne/ ⁊ par sa saincte pa¬
rolle ueult ⁊ ordonne ⁊ cõmande ex¬
pressement que ceste noble confrairie
soit adnuncee/ publiee/ ⁊ p̃schee a tou¬
tes gens/ natiõs/ langues de quelque
estat/ sexe/ condition quilz soyent: en¬
semble les grãdes graces/ priuileges/
pardons/ ⁊ indulgẽces q̃ nostre sainct
pere ouurant tous les thresors de sa
bonte infinie donne ⁊ octroye a perpe¬
tuite a tous ceulx ⁊ celles qui serõt de
ceste tresexcellente confrairie, cõman
dant a tous ⁊ toutes de quelque estat
⁊ conditiõ quilz soyẽt de ouyr ⁊ entẽ¬
dre ces beaulx ⁊ grans pardons ⁊ les
gaigner entrant en ceste confrairie: et
ce en uertu dobedience ⁊ sus la peine
de malediction ⁊ dãnation eternelle/
sans reseruer nully ap̃s la publicatiõ
desdictz pardons/ cõmande quon les
prẽgne ⁊ gaigne entrant ladicte con¬
frairie estant des confraires dicelle.
Anathematizãt/ excõmuniãt/ ⁊ maul
disant de malediction eternelle ledict
nr̃e sainct pere de sa grande puissance
et autorite tous ceulx et celles qui de
faict et de certaine science et malice et
meschãcete empescheront cõment quil
soit la publication ⁊ adnunciation de
ces tresgrãs pardons/ ⁊ ceulx ⁊ celles
qͥ ont desir de les prendre ⁊ soy mettre
en ceste diuine cõfrairie, tous qui don
nent empeschement par eulx ou par
aultres. Semblablemẽt tous mur¬
murateurs/ blasphemateurs/ ⁊ mesdi
sans, qui directement ou indirectemẽt
par eulx ou par aultres uiẽnent con¬
tredire au sainct esperit ⁊ mespriser sa
saincte cõfrairie sont anathematisez/
excommuniez/ et mauldictz de male¬
dictiõ eternelle. Uoulant neãtmoins
nostredict sainct pere que les poures
ignorãs qui nõt aucune cognoissance
de la presente confrairie soyẽt admo¬
nestez amyablemẽt en toute charite, ⁊
quon leur monstre ⁊ dõne a entendre
benignement ⁊ clairement les grans
biẽs/ graces/ ⁊ p̃uileges de ceste saĩcte
confrairie pour les attirer ⁊ induyre a
en estre: car elle est donnee en salut et
non en perdition pour sauuer ⁊ uiui¬
fier, non point pour destruire et tuer.
Et aussi le bõ plaisir de nostre sainct
pere est, q̃ tous soyent participãs des
grans thresors de sa bonte quil eslar¬
git ⁊ donne a tous urays confraires
qui recoyuẽt ⁊ prẽnent ces grãs par¬
dons.
Premieremẽt
ordõne nostre
saĩct pere, que
tous ceulx qui des le cõmencemẽt du
mõde sont enrolez ⁊ escriptz au grãd
liure de uie/ lesquelz par iesus son filz
luy sont agreables, quen ouyãt la pre
dication du sainct euangile, comment
nostre saĩct pere par sa tresgrãde cha¬
rite a dõne son filz pour nous croyãt
fermement au sainct euãgile, cest que
nostre seigneur Iesus est mort pour
noz pechez ⁊ est resuscite pour nostre
iustification. Par ceste uifue ⁊ uraye
foy en Iesus tous ayẽt plaine remis¬
siõ de tous leurs pechez/ crimes/ cas/
exces quelcõques qͥlz soyẽt, qui peuẽt
aduenir aux esleuz reseruez ou nõ re¬
seruez tant de peine que de coulpe, les
assemblãt/ unissãt/ ⁊ receuãt nostreð
sainct pere en sa saincte eglise, cest en¬
tre les urays membres de Iesus les
adoptant en ses filz ⁊ heretiers/ here¬
tiers auec Iesus les faisant estre con¬
ioinctz ⁊ unys a Iesus. Et aussi par
la uertu de luniõ de la foy/ les faisãt
participans de lesperit de Iesuchrist
son filz, par lequel ilz sont declairez
estre ⁊ sont aussi urayemẽt cõfraires
de ceste trespure confrairie du sainct
esperit faictz tous ung corps, duquel
Iesus est le chief, ⁊ tous les cõfraires
sont mẽbres lung de laultre.
¶ Item ueult ⁊ ordõne nostre sainct
pere, q̃ tous ceulx qͥ nõt este baptisez,
qui par uraye foy, cõe dessus est dit,
uiẽnent a ceste saincte cõfrairie faictz
confraires et membres de Iesuchrist
inserez ⁊ incorporez en luy, quilz prẽ¬
nent le sainct baptesme, faisans con¬
fession/ protestation/ et profession de
uiure ⁊ mourir en la saĩcte foy de Ie¬
sus ⁊ estant ses disciples le suyure te¬
nant ⁊ gardant son sainct euãgile en
portant la croix/ cest toutes tribula¬
tions quil plaira a nostre sainct pere
leur enuoyer. Et ainsi prenãt le saĩct
baptesme ce leur soit uray signe de re¬
nouuellemẽt de uie destre mortz auec
Iesus ⁊ enseuelis auec luy. Et aussi
destre urays confraires ⁊ participãs
de tous les biẽs/ graces/ ⁊ priuilieges
qui sont donnez a ceste confrairie ⁊ a
tous les confraires. Uoulant aussi
nostre sainct pere, q̃ tous les cõfraires
les tiẽnent ⁊ recoiuẽt pour leurs frai¬
res ⁊ filz de dieu, ⁊ cõme dit est, here¬
tiers de dieu/ heretiers auec Iesus cõe
sont aussi tous les urays cõfraires.
¶ Item nostre sainct pere ueult ⁊ or¬
donne pour accroistre tousiours les
biens de la susdicte saincte confrairie
⁊ pour plus enflamber les cueurs des
confraires en uraye charite/ dilectiõ/
⁊ amitie, en regardãt le chief de tous
nostre seigneur Iesus/ lequel a eu la
plus grãde charite, nous aymãt tant
qͥl sest donne soymesmes en redẽptiõ
⁊ offrãde pour nous, que tous les cõ¬
fraires cõme membres dung mesme
corps ⁊ cõme estans urayement une
chose et ung en ceste saincte cõfrairie
par uraye foy ⁊ charite, en rẽdãt gra¬
ces ⁊ remerciant nostre bon sauueur
tous dung accord ⁊ dũg mesme uou¬
loir, uiẽnẽt a la saĩcte table du seigñr
Iesus a sa saincte cene, rõpãs le pain
daction de graces, en le prenãt ⁊ par¬
tissant entre eulx le mãgeans prenãs
et beuans aussi du calice en memoire
de la mort ⁊ passion du seigneur Ie¬
sus, qui a donne son corps pour nous
⁊ a espandu son sang en remission de
noz pechez, affin que tous les cõfrai¬
res prenans de ce pain ⁊ beuans de ce
calice adnuncent la mort du seigneur
iusques a ce quil uiengne/ ⁊ par ainsi
perseuerent en la saincte parolle ⁊ do¬
ctrine de dieu, croissans tousiours de
bien en mieulx uiuãs plus puremẽt,
pourquoy ueult ⁊ ordonne nr̃e sainct
pere que tous les confraires qui uien
drõt a ceste saincte cene, ueritablemẽt
soyent telz cõme ilz declairent en y ue
nant, ⁊ quilz ayent uertu ⁊ puissance
de perseuerer iusques a la fin, ne uou
lant q̃ personne p̃sume en ceste saincte
table faire ou dire aultrement que le
souuerain pasteur ⁊ ĩstituteur dicelle
nostre seigñr Iesus a ordõne ⁊ insti¬
tue, ainsi le cõmandant par uertu de
saincte obedience ⁊ sus la peine dexcõ
muniemẽt ⁊ de malediction eternelle
a ceulx qui temerairemẽt presumerõt
faire le contraire, auoir ouyr lordon¬
nance de nostre sainct pere.
¶ Item puis que le sainct baptesme ⁊
la saincte table appartient de droit et
par droicture seulemẽt aux urays cõ
fraires du sainct esperit, nostre sainct
pere deffend expressement sus peine
dexcõmunication/ anathematisatiõ/
⁊ de maledictiõ eternelle, que ꝑsonne
nen aye user que les seulz confraires
anathematizant/ mauldisant/ ⁊ excõ
muniant toutes aultres professions/
rigles/ confrairies/ ordres/ religions/
⁊ tous entremẽs ⁊ receptiõs dicelles,
⁊ tous uinaiges ⁊ uin quon boit, au¬
quel pour sainctete lon faict toucher
os/ boys/ ou aultre chose quõ appelle
reliq̃s auec les barbouteries des preb¬
stres ⁊ moines: et aussi tout adiure¬
ment de pain/ deau/ et daultre chose
quon nomme faulsemẽt benite, quon
prent pour sainctete. Car nostre sainct
pere ne ueult que personne estime/ ne
croye/ ou pẽse aucune chose auoir sain
ctete fors q̃ par Iesus son filz en estãt
de ceste confrairie. Et aussi ne ueult
que personne soy die ne face semblant
destre des siens, fors que ainsi que le
souuerain de la saincte confrairie Ie¬
sus a ordonne quon tesmoingne ⁊ de¬
mõstre. Si sont declairees ⁊ sentẽcees
toutes aultres facons ⁊ obseruatiõs
que celles du seul sauueur Iesus erro
nees ⁊ hereticques/ ⁊ tous ceulx qͥ en
usent sont mauldictz ⁊ excõmuniez ⁊
anathematisez cõme hereticques ⁊ er¬
rans en la foy.
¶ Item nostre sainct pere ueult ⁊ or¬
donne que tous les cõfraires lesquelz
sont en Iesus par uraye ⁊ uifue foy
⁊ par ainsi ont la charite de dieu espã
due en leurs cueurs par le sainct espe-
rit qui leur est donne par ceste union
en estant de ceste noble cõfrairie, quilz
uisitẽt les sainctes statiõs lesquelles
il a ordonne, non point de troutter ca
ne la allant adorer en Hierusalem/ a
Romme/ en Galice/ uisitãt les tẽples
materielz/ faisant inclinatiõs ⁊ reue¬
rẽces aux painctures/ images ou aul¬
tre chose qui na uie/ sens/ et entende¬
ment, les baisant comme lon faict les
os mortz ⁊ telles choses, en dõnant de
leurs biens comme les larrons ⁊ bri¬
gans ⁊ faulsaires ont donne entendre
iusques a present, ce que nostre sainct
pere deffend expressemẽt/ anathema¬
tisant/ excõmuniãt/ ⁊ dõnant sa ma¬
lediction sur ceulx qui le font ⁊ ensei¬
gnent le faire, silz ne retournent ⁊ de¬
laissent ces choses faulses ⁊ uaines,
prenant ⁊ tenant ce que nostre sainct
pere ordõne, estãs urays adorateurs,
seruans au seul seigñr dieu, ladorant
en esperit ⁊ uerite, uisitãs ses sainctes
stations. Premierement uisitant les
poures qui ont fain/ en distribuant a
iceulx de leurs biens selon leur puis¬
sance ⁊ cõme le sainct esperit duquel
ilz sont confraires les inspirera, don¬
nant a manger. Semblablemẽt en la
statiõ de ceulx qui ont soif, distribuãt
aussi de leurs biens/ leur donnant a
boire. En la station des poures nudz/
les uestant. En la station des estran¬
giers qui nõt lieu pour soy retirer/ les
logeant. En la station des malades/
les uisitant et consolant. En la sta¬
tion des poures prisonniers/ les allãt
ueoir pour les conforter, distribuant
par tout de leurs biens comme ilz co¬
gnoissent expedient selon leur puis¬
sance, que toutes ces uisitatiõs ⁊ biẽs¬
faictz leur soyent reputez ⁊ cõptez cõe
silz lauoyẽt faict au grand ⁊ puissant
roy ⁊ seigñr nr̃e sauueur et redẽpteur
Iesus, qui poͬ nous est mort. Et cecy
ueult nostre sainct pere uiuemẽt ⁊ en
uertu estre donne entendre ⁊ expose a
tous les cõfraires, affin que de grand
couraige ⁊ ardente affection ilz soyẽt
enflambez a ayder ⁊ secourir a leurs
prochains, ⁊ que autant quilz aymẽt
nostre sauueur Iesus qui pour nous
sest faict poure pour nous enrichir,
dautant de grand cueur tant comme
il est possible soyent promps a ayder
⁊ secourir a tous en toutes facons qͥlz
leur peuẽt ayder de faict ⁊ de parolle
en lhonneur de dieu, desirant grande¬
ment nostre sainct pere que pour les
grandes graces ⁊ pardõs quil a dõne
a tous les cõfraires qͥlz trauaillent a
uisiter ces belles statiõs, faisãt toute
charite, nestans point ingratz ⁊ ne re¬
ceuant point la grace de nostre sainct
pere en uain mais ouurãs selon ycelle
en tout bien.
¶ Item nõobstãt que toutes oeuures
de charite soyẽt cõprinses aux saĩctes
stations dessusdictes: car par ycelles
sont dõne entendre toutes les aultres
bonnes oeuures enuers le prochain/
neãtmoins affin que plus plainemẽt
soyẽt aduertis les confraires, ⁊ quilz
ayent pitie des poures captifz ⁊ de-
tenuz des infideles qui sont hors de
ceste cõfrairie, ou qui estans de ladicte
cõfrairie ont este surmõtez des enne¬
mys par infirmite ou ignorãce mais
ilz sont mis a rancon, que ung chascũ
du thresor quilz ont en ces uaisseaulx
de terre cõme dieu leur a donne eslar¬
gissant plainement en admonestant
par ardente charite de la saincte pa¬
rolle de dieu le poure captif de sortir
hors de captiuite ⁊ de peche, en priant
nostre seigneur pour le poure detenu,
⁊ si aucũ des cõfraires na tãt de puis¬
sance des dons ⁊ graces de dieu quil
puisse tyrer le captif, q̃ par uraye cha¬
rite prẽgne deux ou troys, qui de tout
leur pouoir employẽt tout pour rety¬
rer le poure captif par saincte admo¬
nitiõ ⁊ exhortatiõ ⁊ silz ne font assez,
que toute la saincte assemblee des con
fraires qui cõuiennent ⁊ sassemblent
ensẽble en soit aduertie, ⁊ tous tachẽt
de leur pouoir ꝑ la parolle de uie re¬
tyrer le poure captif nespargnãt rien,
et sil aduient que tout ce ne proffite,
quon le tiẽgne cõme poure prisonnier
captif ⁊ serf hors de ceste cõfrairie cõ¬
me infidele, non point quon luy porte
hayne ⁊ rancune/ mais quon ladmo¬
neste cõe frere. Quãt est de la rancon
de la seruitude corporelle elle est con¬
tenue aux stations comme dessus.
Et pourtant que les faulsaires des
graces ⁊ lettres de nostre sainct pere
ont donne faulx entendre ⁊ ont prins
largent des poures gens lequel a este
despendu deshõnestemẽt en toute ui¬
lainie contre dieu, ⁊ q̃ le poure monde
a pense par argent auoir la grace de
dieu: nostre sainct pere mauldict/ ex¬
communie/ et anathematise tous ces
faulsaires, uoulant quon dõne pour
rachepter les poures captifz corpo¬
rellement a gens certains, ⁊ nõ point
a ces garnemẽs qui courẽt auec faul¬
ses lettres ⁊ faulx pardons qui nont
este registrez en la saincte escripture.
Ordonnãt nostre sainct pere q̃ ceulx
qui dõnent pour secourir aux captifz
ou aultremẽt a ceulx qui ont necessite
quilz le facent non point pour auoir
grace ne pardõ par leur don ⁊ argẽt,
car cela est seulemẽt donne par nostre
seigneur Iesus/ mais quilz donnent
pour lhonneur de nostre sainct pere,
que de sa grace sans nostre argent ne
chose qui soit en nous, nous pardõne
⁊ faict grace.
¶ Item nostre sainct pere congnois¬
sant que tous doyuent estre sainctz et
loing de toute ordure ⁊ contaminatiõ
sans estre souillez en rien soit en boire
ou manger ou aultre chose qui soit.
Et pourtant que tout homme de sa
nature est pecheur/ hord/ immunde/ ⁊
maunet/ ⁊ comme mauuais arbre en
tout porte mauuais fruict, tellement
qͥl ne peult de soy penser/ dire/ ne faire
rien sans peche. Pourquoy nr̃e sainct
pere de sa plaine puyssance dispense
auec les confraires ⁊ donne plain po¬
uoir ⁊ congie de licitement ⁊ saincte¬
ment user en tous temps ⁊ en toutes
regions/ pays/ et contrees de toutes
uiandes/ de tous beurages en les pre
nant sobrement auec action de graces
en priant nostre sainct pere. Et quilz
puyssent aussi user de quelque sorte
dabillemẽs sans dissolution en toute
hõnestete. Ne uoulãt point nostredict
sainct pere que ce qui entre par la bou
che, ne aussi par plus forte raison les
abillemens qui touchent au dehors/
souillent lhomme. Donnant aussi
nostre sainct pere congie a tous les cõ
fraires de soy marier au nom de luy
en tous temps prenãs telz partis que
seront plus propres pour uiure sain¬
ctement ensemble en bõne paix selon
dieu, reserue les degrez qui sont def¬
fendus. Et ne ueult nostre sainct pe¬
re en cecy estre faicte deffence aux con
fraires: mais ueult qͥlz leur soit tout
franc. Mesmes expressemẽt cõmande
a ceulx quil enuoye pour p̃scher ceste
confrairie du royaulme de dieu, quilz
mangent de ce qui leur est mis deuãt/
Et aussi estroictemẽt cõmãde a tous
ceulx qui ne se peuent contenir ⁊ aux
quelz de sa grace nostre sainct pere na
donne le don de cõtinence, quilz se ma
rient. Uoulant aussi nostre sainct pe¬
re que tous ceulx ⁊ celles de quelque
estat ⁊ condition quilz soyent qui def¬
sendent les uiandes cõmandãs quon
sen abstiengne, comme si en usant di¬
celles lon fist contre dieu ⁊ lon pecha:
Et qui aussi deffendent le mariage en
quelque temps quil soit et a quelque
personne qui soit, quilz soyent ꝓnun¬
cez ⁊ declairez ouuertement estre hors
de la foy mauldictz/ excommuniez/ ⁊
anathematisez/ hereticques/ scismati¬
ques/ errans et suyuans les esperitz
derreur, et tenans doctrines des dia¬
bles. Commandant a tous les publi¬
cateurs de ces grãs pardons que telz
les annũcent ⁊ declairẽt de lauctorite
de nostre sainct pere, les admonestant
de soy retyrer au sainct siege diuin de¬
sistant de leurs folz propos, deman¬
dant humblemẽt absolution au nom
de nostre seigneur Iesus, et elle leur
sera donnee. Uoulant aussi nr̃e sainct
pere que personne ne presume mettre
aucune charge sus les ames des con¬
fraires de ceste saincte cõfrairie, ⁊ que
les cõfraires aussi ne la prẽgnẽt poĩt:
mais seulement se tiẽgnent au souue¬
rain de la cõfrairie nostre bon redem¬
pteur Iesus, lequel nostre sainct pere
cõmande estre ouy ⁊ son sainct euan¬
gile estre tenu ⁊ fermement creu.
¶ Itẽ nostre sainct pere congnoissant
que toutes aultres cõfrairies/ frater¬
nitez/ sodalitez/ associations/ reigles/
ordres/ ⁊ toutes institutions auec les
graces q̃ ceulx qui les tiẽnent se uan¬
tent auoir tous priuileges/ indulgen¬
ces/ ⁊ pardons quon leur attribue/ et
brief tout qui simplement ⁊ puremẽt
nest de ceste tressaincte confrairie ⁊ ꝓ¬
prement donne a ycelle tout est repu¬
gnant a la dignite/ maieste/ ꝓmotiõ/
auancement/ ⁊ accroissement aux gra
ces/ priuileges/ pardons/ ⁊ indulgen¬
ces de la presente confrairie. Pourtãt
nostre sainct pere par meure delibera¬
tion de sa tresgrande puyssance ⁊ au¬
torite a donne ⁊ dõne sa censure ⁊ ma
lediction grandemẽt a craindre ⁊ in¬
euitable/ ⁊ mauldit/ anathematise/ ex
cõmunie de malediction eternelle cõ¬
me en la fulmination ⁊ excõmunica¬
tion quon doibt publier en la cene de
nostre seigneur est plainement cõtenu
et declaire, chassant tous hors de la
saĩcte table de nostre seigneur, qui ne
sont de ceste confrairie celestiele. Car
toutes aultres confrairies/ fraterni¬
tez/ sodalitez/ reigles/ et religions/ et
toutes institutions de uiure ne sont
que droictes apostasies/ hereticques/
scismaticques/ ⁊ diabolicques cõtrou¬
uees contre le sainct siege diuin/ ⁊ tou
tes les bulles donnees ⁊ toutes gra¬
ces/ priuilieges/ approbations/ confir
mations daultre que de ceste saincte
cõfrairie auec tous les pardõs ⁊ tou¬
tes indulgẽces sont faulses/ surrepti¬
ces/ contrefaictes par faulsaires qͥ par
la uertu de Satan lequel cõduict lhõ
me de peche laduersaire qui sest esleue
cõtre dieu lantechrist corõne de troys
coronnes dor, en despit de la coronne
despines de Iesus souuerain chief de
ladicte saincte confrairie. Pourquoy
nr̃e sainct pere desia a liure ces faul¬
saires a la main de maistre Satan
bourreau, pour executer la sentẽce di¬
uine au feu eternel qui est appreste a
tous faulsaires/ ⁊ a toꝰ ceulx qui les
suyuent ⁊ maintiennent. Attendant
neãtmoins nostredict sainct pere par
sa tresgrãde lenite ⁊ misericorde selon
les thresors de sa bõte si aulcun de ces
poures faulsaires ⁊ des abbusez par
yceulx se retirera cõgnoissãt sa faulte
delaissant toutes frauldes diabolicq̃s
⁊ tout estat qui nest de dieu entrãt en
la presente cõfraire comme desia plu¬
sieurs on faict. Si ne ueult nr̃e sainct
pere q̃ telz qui se retyrent quilz soyent
reboutez par les cõfraires: mais quen
toute doulceur soyent receuz: car il est
prest les prendre a mercy ⁊ leur dõner
grace cõme il a faict a lhorrible perse¬
cuteur Pol/ lequel il faict grand cõ¬
missaire de la presente cõfrairie pour
la publier ⁊ annũcer auec les aultres
cõmissaires ses sainctz apostres par
lesquelz il a uoulu toutes aultres cõ¬
frairies estre pronuncees de nulle ua¬
leur tant quil y en auoit sur la terre.
Nous admonestãt par eulx des faul
setez ⁊ gros abbuz qui deuoyẽt adue¬
nir. Comme aussi le sauueur qui est le
premier de ceste cõfrarie, a predict des
larrõs ⁊ brigãs qui entrẽt par aultre
q̃ par luy qui seul est lhuys. Lesquelz
au lieu dãnuncer ceste confrairie ont
introduict sectes de perdition renon¬
ceans celuy qui nous a racheptez/ fai¬
sans marchandise de noꝰ par fainctes
parolles, deffendans le sainct maria¬
ge ⁊ lusaige des uiandes que nostre
seigñr a crees aux fideles ⁊ croyans/
pour en user en rendant graces, ran¬
uersans le cõmandement de dieu ⁊ le
irritãs pour leurs traditiõs, parlans
de leurs testes ⁊ leurs songes, ⁊ nõ la
parolle de dieu, pourquoy ont porte
tresgrand dõmaige a ceste digne con¬
frairie. A cause de quoy nostre sainct
pere par le glaiue de lesperit de sa bou
che les frappant ⁊ destruysant ueult
que tous les congnoissent estre faulx
prophetes/ loups rauissans soubz le
uestemens de brebis/ pasteurs ⁊ ido¬
les qui nõt point de soucy des brebis/
pasturant eulx mesmes/ mangeans
les brebis sans chercher ce qui est per¬
du/ assembler ce qui est esgare/ lier ce
qui est rompu/ guerir ce qui est mala¬
de: mais en toute crainte et rigueur
affligẽt les poures brebis les faisans
errer par tout, ouuriers diniqͥte, chiẽs
impudiq̃s hors de la foy, ⁊ aussi hors
de ceste cõfrairie les iugeant ⁊ condẽ¬
nãt cõe faulx traistres ⁊ desloyaulx:
⁊ tout aussi quilz ont constitue ⁊ ordõ
ne cõtreuenans a la treshaulte ⁊ tres¬
grande maieste du siege diuin ⁊ de no
stre sainct pere auquel seul appartiẽt
dordõner/ cõstituer ⁊ cõmander/ faire
⁊ donner graces/ priuilieges/ pardõs
⁊ indulgẽces/ ⁊ a nul aultre en choses
de lame, cõme est tout qui appartient
en ceste confrairie spirituelle. Pour¬
quoy cõe dessus est dit sont telz remis
a la main de Satan qui les tient en
ses lyẽs pour les tourmẽter sans fin.
Uoulãt nostre sainct pere de sa grace
pour le bien ⁊ utilite de tous, que ceste
reuocation/ reprobation/ anathema¬
tisation/ ⁊ malediction de toutes aul¬
tres confrairies ⁊ facons de faire soit
publiee par tout selon quelle est regi¬
stree aux anciẽs exploictz ⁊ registres
approuuez des cõmissaires qͥ parauãt
par le commandement du souuerain
confraire nostre seigneur Iesus furẽt
enuoyez par tout le monde prescher
ceste salutaire cõfrairie, affin que per¬
sonne ne soit abbuse croyãt aux men¬
songes/ mais que tous simplement ⁊
du tout sarrestent a ce que nostre sei¬
gneur Iesus a ordonne ⁊ cõstitue en
ceste confrairie en ouyãt sa uoix ⁊ nõ
ses ennemys. Et ouyãt ⁊ gardant la
parolle du roy de la confrairie qui est
Iesus on aye la uie eternelle.
¶ Itẽ nostre sainct pere ayant grand
desir que tous les cõfraires cheminẽt
tousiours droictement ⁊ en plaine cõ¬
gnoissance du bõ uouloir ⁊ de la grã
de liberalite de nostre sainct pere leq̃l
de sa grace ⁊ bonte dõne tout, et affin
que les poures abusez soy retournent
il ueult ⁊ ordõne quõ declaire ⁊ p̃sche
tout ouuertemẽt que ces grans par¬
dons ⁊ indulgences ne sont donnez a
personne pour or ne pour argent et q̃
nullement par aucun don ne aultre
chose lon ne peult estre de la cõfrairie
du sainct esperit. Pourtant nr̃e sainct
pere deffent expressemẽt sus peine de
son indignation que personne ne pre¬
sume de gaigner ces pardons comme
les faulx pardons desquelz dessus est
faicte mention en donnant or/ argẽt/
ou faisant aultre chose, aultrement la
sentence que nostre sainct pere a dõne
par la bouche du commissaire sainct
Pierre contre Simon magus/ Ton
argent soit auec toy en perdition/ qui
as pense quon possede le don de dieu
par argent. Et semblablemẽt comme
il a sentence ⁊ iuge par laultre cõmis¬
saire saĩct Paul/ Uous estes uuydez
⁊ euacuez de Christ qui cherchez estre
iustifie en la loy, ces sentences tombe¬
ront sur la teste de ceulx qui ueullent
estre de la cõfrairie ⁊ auoir ⁊ gaigner
les pardons, si par aultre facon en pẽ
sent estre participans que de la seulle
grace de nostre saĩct pere, par la grace
duquel sont sauuez ceulx qui sont de
ceste confrairie par foy non point par
les oeuures/ cest le don de dieu, affin
que personne ne se glorifie. Dõc tous
se confiant en la seule grace ⁊ bõte de
nostre sainct pere, de bon cueur delais¬
sans toutes faulsetez/ abusiõs/ trom¬
peries/ ⁊ deceptiõs, recoiuent ces grãs
pardons qui franchemẽt ⁊ pour rien
sont donnez a tous, ⁊ soyent enroulez
⁊ enregistrez en ceste saincte cõfrairie
par foy iouyssant de tous priuilieges
⁊ graces, qui sont dõnez comme con¬
tient le testamẽt ⁊ la saincte escripture
que nostre sainct pere a laisse pour no
stre consolation/ instruction/ reprehen
sion et enseignement/ tant au uieil
que au nouueau testament.
¶ Item nostre sainct pere uoyant et
considerant les gros abbuz/ trompe¬
ries/ deceptions/ ⁊ les grãs larrecins
qͥ tous les iours se font par les faul¬
saires ennemys de uerite qͥ soubz lum
bre de longue oraison/ mangeant les
maisons des uefues ⁊ ayans lappa¬
rence de sainctete, renuncent la uertu
dycelle, faisans que uainement et en
gros dommage ⁊ perdition le poure
monde offre or/ argent/ ⁊ tout ce quil
a au nom de dieu ⁊ poͬ dieu ⁊ au nom
des sainctz ⁊ pour les sainctz qui sont
hors de ce monde ⁊ en repos, controu¬
uans de iour en iour nouuelles inuẽ¬
tions et mensonges pour desrober et
piller le mõde, le remplissant de toute
idolatrie ⁊ superstition, si grandemẽt
sont remplis dauarice nayans esgard
que de tyrer a eulx, il ueult ⁊ ordonne
quon denunce tous telz abuseurs ex¬
cõmuniez ⁊ mauldictz uoire iusques
a estre liurez de present au bras secu¬
lier a la puyssance infernalle, admo¬
nestant uiuemẽt tous les confraires
⁊ tous ceulx qui uiendrõt a ceste con¬
frairie tressaincte quilz se gardẽt bien
de croyre a ces meschans excõmuniez
abuseurs, dõnant folement ce que no
stre seigñr leur a baille en leur puys¬
sance faisant ces folles ⁊ meschantes
offrandes a dieu qui nen a que faire
ne a ceulx qui sont en repos nayans
indigence de rien de ca bas: car tout ce
est abhomination deuant dieu. Mais
que tous offrent loffrande qui est grã
dement plaisante a dieu/ cest assauoir
quũg chascun offre son cueur a dieu
par uifue ⁊ uraye foy le donnant du
tout a dieu, soy cõfiãt tousiours plus
fermement en luy par nostre seigneur
Iesus par lequel cõtinuellemẽt tous
offrẽt leurs corps en hostie ⁊ offrande
agreable a dieu en le mortifiãt ⁊ le rẽ¬
dant en subiection/ non point selon la
tradition des hommes/ mais selon le
mouuement du sainct esperit/ uiuant
tousiours sobremẽt instãment priant
le pere en secret. Donnãt aulmosnes
aussi secretttement, comme dessus
est dit aux sainctes statiõs des
poures qui sont en ceste uie
auec nous ayans neces¬
site cõme lon uoit
estre expe¬
dient.