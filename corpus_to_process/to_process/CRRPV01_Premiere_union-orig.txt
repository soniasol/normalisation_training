¶ La p̃miere partie de luniõ
de plusieurs passaiges de lescripture saĩcte.
Liure tresutile a toꝰ amateurs de paix:
Extraict des autẽticques docteurs
de leglise chrestienne/ par ue¬
nerable docteur Herman
Bodium: nouuelle¬
ment reueu et
corrige.
¶ Les noms des docteurs: desquelz
ce present liure est extraict.
¶ Athanaise.
¶ Augustin.
¶ Eusebe.
¶ Hierosme.
¶ Chrysostome.
¶ Hylaire.
¶ Cyrille.
¶ Lactance.
¶ Origene.
¶ Fulgence.
¶ Theophylacte.
¶ Prosper.
¶ Histoire tripartie.
¶ Beda.
¶ Clement.
¶ Bernard.
¶ Gregoire.
¶ Gratiã au Decret.
¶ Ambroise.
¶ Glose ordinaire.
¶ Tu trouueras les matieres contenues
en la premiere partie de ce liure/ en
la paige suyuante.
¶ Les matieres conte¬
nues en la p̃miere partie/
du present liure.
¶ De la trãsgression de Adam: ⁊ du
peche originel/ Chapitre.i.
¶ Tous hõmes sont p̃uaricateurs
par Adam/ Chapitre.ii.
¶ Cõment nous sommes deliurez
de peche: ⁊ du baptesme des petis
enfans/ Chapitre.iii.
¶ De predestinatiõ/ uocatiõ/ iustifi¬
cation/ ⁊ glorificatiõ/ Chap̃.iiii.
¶ De la double loy/ ascauoir natu¬
relle ⁊ positiue: ⁊ du peche/ Ch.u.
¶ De la loy positiue/ qͥ est double: a¬
scauoir diuine ⁊ hũaine/ Ch.ui.
¶ Des oeuures de la loy/ Ch.uii.
¶ De la loy iudiciale: et du glaiue
seculier/ Chapitre.uiii.
¶ De grace: ⁊ de merite/ Cha.ix.
¶ De la foy: ⁊ des oeuures/ Ch.x.
¶ Des mandemẽs: ⁊ cõmandemẽs
des hõmes/ Chapitre.xi.
¶ De la trãsgression de
Adam: ⁊ du peche originel. Geñ.3.
Chapitre premier.
¶ Rom̃.5.B.
A
Insi cõe par ung hõme/
peche est entre en ce mõ¬
de/ et la mort par le pe¬
che/ ainsi pareillement
est la mort entree en toꝰ les hõmes:
en ce en quoy tous ont peche.
1.Cor.15.C. ¶ Car certainemẽt la
mort est ꝑ ung hõme: ⁊ ꝑ ung hõme/
est la resurrectiõ des mortz. Et ainsi
q̃ tous meurẽt ꝑ Adã: ainsi pareille¬
mẽt serõt tous uiuifiez par Christ.
¶ Augustin/ en son liure cõtra Fortu¬
natum/ en la seconde disputation.
¶ Ie dis q̃ le franc arbitre de la uolunte/ a este
en lhõme/ qui premier fut forme. Il fut faict
tellemẽt/ que riẽs ne resistoit a sa uolunte/ sil
uouloit garder les cõmãdemẽs de dieu. Mais
apres q̃ de frãche uolunte il eut offense/ nous
qui sõmes descendus de sa lignee/ en auõs este
precipitez en necessite. Parquoy/ tãdis q̃ nous
portõs limaige de lhõe terriẽ: cest a dire/ tãdis
q̃ nous uiuõs selon la chair/ qui est aussi ap¬
pellee le uieil hõme/ nous auõs necessairemẽt
nostre coustume: cest q̃ nous ne faisons point
ce que nous uoulons. Mais quãd la grace de
dieu noꝰ a inspire lamour diuine/ ⁊ q̃lle nous
a faict subiectz a sa uolũte/ adõc sõmes nous
en uraye liberte: ⁊ noꝰ est dit * Uous estes ap¬
pellez en liberte: * ⁊ la grace ð dieu ma deliure
de la loy de peche/ ⁊ de mort. * La loy de peche
est * q̃ tous ceulx qͥ pecherõt/ mourrõt. Nous
sõmes deliurez de ceste loy/ quãt nous cõmen¬
ceõs estre iustes. * La loy de la mort/ est ce qͥ a
este dit a lhõe * Tu es terre/ ⁊ en terre retour¬
neras. Et de ceste terre sõmes naiz hõmes: car
nous sõmes terre/ ⁊ irõs en la terre/ a cause du
peche du p̃mier hõme. Mais quãd nous som
mes cõuertis a la iustice/ nous sõmes deliurez
a cause de la grace de dieu: laq̃lle nous a de¬
liure de la loy de peche/ ⁊ de la mort: tellemẽt/
q̃ ap̃s la mesme chair qͥ nous a cause la peine
tandis q̃ nous demourions en peche/ nous est
rẽdue subiecte en la resurrectiõ: ⁊ ne nous mo-
leste plus de q̃lque aduersite/ parquoy nous
puissiõs moins garder la loy de dieu ⁊ les cõ-
mandemens diuins.
Ecclĩ.15.C. ¶ Dieu a ꝯstitue lhõe
des le cõmẽcemẽt: ⁊ la delaisse en la
main de son conseil. Il luy adiousta
ses cõmandemẽs ⁊ mãdemẽs: se tu
ueulx garder les cõmandemens/ et
a tousiours garder la foy plaisante/
ilz te garderont. Il a mis deuãt toy
leaue ⁊ le feu: estẽdz ta main auquel
que tu uouldras. Deuant lhõme est
la uie ⁊ la mort: le bien ⁊ le mal.
¶ Augustin/ en son liure du nouueau
canticque: au huytiesme chapitre.
¶ Quelle chose peult faire le franc arbitre qͥ
nest point ayde: il est demõstre en Adã. * Il est
suffisant ꝑ luy/ a mal faire: mais a bien/ nõ:
sil nest ayde de dieu. Car ce p̃mier hõe a receu
le franc arbitre/ droict: ⁊ mist deuãt luy (cõme
dist lescripture) le feu ⁊ leaue: auq̃l q̃ tu ueulx
(dist il) estendz ta main. Il esleut le feu/ ⁊ de¬
laissa leaue: regarde le iuste iuge. Ce q̃ lhõme
a esleu en sa liberte/ ce mesme a il receu: il a
uoulu le mal/ ⁊ le mal la suiuy. Regardez
de rechief ce iuste iuge qui faict misericorde.
* Car quand il ueit que lhõme par son mau¬
uais usaige de larbitre de sa franche uolunte
en toute sa lignee/ lauoit dãnee en soy cõme
en la racine/ deuãt que nul le priast/ il est de¬
scendu du ciel: ⁊ a guery le gendre humain en
destruisãt lorgueil par son humilite: il a me¬
ne les desuoyez iusq̃s a la uoye: ⁊ a mene les
estrãgiers en leurs pays. Que nature humai¬
ne doncques ne se glorifie point de soy: mais
quelle se glorifie en celuy qui la faict.
¶ Augustin/ en son liure/ de la cor¬
reption ⁊ de grace. Chap.x.
¶ Aussi on nous demande (autant qͥl appar¬
tiẽt a ce don qui est de perseuerer en bien iusq̃s
a la fin) quelle chose nous sentõs de ce p̃mier
hõme: lequel urayemẽt sans quelque uice fut
faict bõ. Pour laquelle chose nous cõfessons
tres salutairemẽt ce q̃ nous croyõs iustemẽt.
* ascauoir que dieu qui est le seigñr de toutes
choses: qͥ a cree toutes choses fort bõnes: aussi
a congneu que maulx uiendroient de biens: ⁊
aussy a sceu/ qͥl appartenoit mieulx a sa tres¬
puissante bonte/ de bien faire des mauuaises
choses/ que de non permettre que les maulx
fussent faictz. Et a ainsy ordonne la uie des
anges/ ⁊ des hommes: affin que par auant il
monstrast quelle chose pouoit leur franc arbi¬
tre: puis apres/ quelle chose pouoit le benefice
de sa grace: ⁊ le iugement de sa iustice.
¶ Du.xi.Chapitre.
¶ Le premier hõme na pas eu ceste grace/ de
nõ uouloir iamais estre mauuais: * mais en
uerite il eut la grace/ en laq̃lle sil y eut uoulu
tousiours demourer/ iamais ne eut este mau¬
uais: aussi sans laquelle grace ne pouoit estre
bon/ uoire aussy auec son franc arbitre. Par¬
quoy aussi Dieu ne la point uoulu laisser
sans sa grace: combiẽ aussi quil lait laisse en
son franc arbitre: pource que le franc arbitre
est suffisant au mal: mais au bien cest peu de
chose/ sil nest ayde du bien tout puissant: leq̃l
ayde/ si cest hõme ne leust laisse/ par son franc
arbitre/ il eut tousiours este bõ: mais il le de¬
laissa/ parquoy aussi il fut delaisse. Et estoit
laide tel: qͥl le delaissoit quãt il uouloit/ ⁊ de¬
mouroit en icelluy sil uouloit: non pas q̃ par
cest aide luy fust dõnee la uolũte de demourer.
Icelle est la premiere grace qui fut donnee au
premier Adã. Mais celle du second Adam/ fut
plus puissante. Car la p̃miere est la grace par
laquelle fut dõne q̃ lhõme auroit la iustice sil
uouloit. * Mais la seconde peult beaucoup
plus: car aussi elle faict que lhomme ueult: ⁊ q̃
tellemẽt il ueult/ ⁊ ayme de si grande ardeur/
que aussi par la uolunte de lesprit/ il uainc¬
quist la uolupte de la chair qui conuoite au
contraire. Et par ceste grace de dieu que nous
auons en recepuãt le bien/ ⁊ en le tenant per¬
seueramment/ nous auons non seulement la
puissance de ce que nous uoulons/ mais aussi
nous est dõnee la uolunte de ce que nous po¬
uons. Ce qui na point este au premier hõme.
Il est uray q̃ dieu luy auoit adonc dõne bon¬
ne uolunte: car en icelle bonne uolunte lauoit
faict droict. Si luy dõna ung ayde sãs lequel
ne pouoit demourer en ceste bõne uolũte/ uoi¬
re quand il y eut uoulu demourer: mais il le
laissa en son franc arbitre de uouloir demou¬
rer ou nõ uouloir. Il eut peu doncq̃s demou¬
rer sil eut uoulu a cause de layde qͥl luy auoit
donne par lequel il pouoit demourer: ⁊ sans
lequel il ne pouoit perseuerãment tenir le biẽ
qͥl uouloit. Mais pour ce qͥl ne uoulut point
demourer/ certainement ce fut sa coulpe * la
ou luy eut este merite sil fust uoulu demou¬
rer. Il auoit receu de dieu puissãce sil eut uou¬
lu: mais il nauoit point de uouloir par leq̃l il
peust: car sil leust eu/ il eust perseuere. Il po¬
uoit aussi perseuerer sil eut uoulu: ⁊ ce quil ne
le uoulut point/ cela descendit du franc arbi¬
tre: lequel alors estoit en telle liberte quil po
uoit uouloir ⁊ le bien/ ⁊ le mal * Parquoy il
fault diligẽment regarder/ quelle differẽce il
ya entre ces choses. Pouoir nõ mourir/ ⁊ non
pouoir mourir: auoir la puissance de non pe¬
cher ⁊ non auoir la puissance de pecher: auoir
puissance de nõ laisser le biẽ/ ⁊ nõ auoir puis¬
sance de laisser le bien. Car le premier hõme
pouoit non pecher: il pouoit nõ mourir: il po¬
uoit estre sans delaisser le bien. Debuõs nous
pourtãt dire/ qͥl ne pouoit pecher luy qͥ auoit
tel frãc arbitre? Ou ne pouoit il mourir/ au¬
q̃l fut dit * Se tu peche/ tu mourras de mort?
Ou ne pouoit il laisser le biẽ/ quant il aduint
que en pechant il le delaissa/ ⁊ pourtant est il
mort? * Dõcques la premiere liberte de la uo¬
lunte estoit de pouoir nõ pecher: mais la der¬
niere sera beaucoup plus grande/ assauoir de
non pouoir pecher. La premiere immortalite
estoit de pouoir non mourir: ⁊ la derniere sera
beaucoup plus grãde/ assauoir de nõ pouoir
mourir. La premiere puissance de perseuerer
estoit de pouoir non delaisser le bien: mais la
derniere felicite de perseuerance/ est de non po¬
uoir delaisser le bien.
¶ Au .xii. Chapitre.
¶ Maintenãt doncques/ puis que ceste grãde
liberte est perdue par le merite du peche/ aussi
est demouree linfirmite poͬ estre aydee de plus
grandz dons. En uerite il a pleu a dieu ainsi:
affin principalement quil estaindist lorgueil
de lhumaine presumption: affin q̃ toute chair
ne se glorifie point en soy deuãt luy/ cest adi¬
re tout homme. De quoy aussi ne se peult glo
rifier toute chair deuant luy/ sinon de ses me¬
rites * lesquelz certainement il pouoit auoir:
mais il les a ꝑdu: ⁊ par ce qͥl les pouoit auoir/
par ce mesme les perdist il/ cest adire ꝑ le franc
arbitre: parquoy ne reste a ceulx qui doibuẽt
estre sauuez/ sinon la grace du sauueur. Cer¬
tainement les mauuais ne se glorifient point/
lesquelz nont de quoy leur glorifier. Ne aussi
les iustes: car ilz ont de dieu ce de quoy ilz se
peuuẽt glorifier. Et nont riẽs pour leur gloi¬
re/ sinon celuy a qui ilz disent * Tu es ma
gloire: ⁊ celuy qui extole mon chief. * Et par
cela aussi dieu na pas uoulu que les sainctz
se soiẽt glorifiez en leurs forces de la perseue¬
rance de bien: mais en luy seul/ qui ne leur dõ
ne point seulemẽt layde tel quil dõna au pre¬
mier homme/ sans lequel ilz ne pourroiẽt silz
uouloiẽt: mais aussi faict en eulx le uouloir:
car ilz ne perseuereront point: si la puissance
de pouoir/ ⁊ la uolunte de uouloir perseuerer
ne leur est donnee par de don de la grace diui¬
ne. * Car leur uolũte est tellemẽt embrasee du
sainct esprit/ que pour ce ont ilz la puissance/
quilz ueullent ainsi/ ⁊ ainsi: pource que dieu
faict en eulx le uouloir. Car si en tant grande
foiblesse de ceste uie/ en laq̃lle foiblesse toutes¬
fois falloit que la uertu fut parfaicte/ poͬ re¬
primer lorgueil: si en ceste foiblesse leur eut este
delaisse leur uolunte/ quilz fussent demourez
silz eussent uoulu en layde de dieu/ sans quoy
ne pouoient perseuerer/ ⁊ que dieu ne feist pas
en eulx quilz eussent la uolunte/ la uolunte
tomberoit souuent par sa foiblesse/ entretant
et si grandes tentations quelle peult auoir:
⁊ pourtant ne pourroit perseuerer: car en def¬
faillant par foiblesse ne pourroient uouloir
ou ne uouldroient pas tellement par linfir¬
mite de la uolunte qͥlz peussent. * On a dõc¬
ques proueu a linfirmite de la uolunte hu¬
maine: affin quelle fust sans decliner/ ⁊ sans
soy separer/ conduicte par la grace diuine: et
pourtant cõbien quelle fut foible/ toutesfois
ne deffauldroit pas ⁊ si ne seroit uaincue par
nulle aduersite. Il a ainsi este faict/ que la uo¬
lunte de lhomme foible ⁊ imbecille/ estãt enco¬
re en peu de bien ꝑseuereroit par uertu: la ou
aussi la uolunte du premier homme forte et
entiere en plus grand bien/ na point perseue¬
re/ ayãt la uertu du franc arbitre cõduicte par
layde de dieu: sans laquelle ne pouoit ꝑseue¬
rer aussi quãt il eut uoulu: toutesfois ne leut
pas tellement q̃ dieu feist en luy quil eust uo¬
lunte. Et ainsi il laissa ⁊ ꝑmist faire/ a celuy
qui estoit tresfort/ ce quil uouloit: mais il sest
garde pour les foibles: affin que quand il se
donnera a eulx que uictorieusement ilz puis-
sent uouloir ce qui est bon: ⁊ que par nulle ba¬
taille ilz ne ayẽt uolunte de le laisser. Quãd
doncques Christ disoit/ * Iay prie pour toy/ q̃
ta foy ne faille: on entẽd ce estre dit a celuy qui
est edifie sus la pierre. Et ainsi/ lhõme de dieu
nest pas seulement celuy qui a obtenu miseri¬
corde pour estre fidele: mais aussi celuy au¬
quel ceste foy ne deffault point: * affin que ce¬
luy qͥ se glorifie/ prẽgne sa gloire au seigñr.
¶ Augustin/ en sa .cui. epistre
ad Paulinum.
¶ Que nulz ne offensent en la pierre de offen
sion cõme en arguant deffendant le franc ar¬
bitre ⁊ nature: ainsi que les philosophes de ce
monde/ qui lont faict uehementement: affin
quilz fussent estimez: ⁊ aussi pour ce qͥlz cuy¬
doient acquerir la uie biẽ heureuse par la uer¬
tu de leur propre uolunte. Telz dõcques quilz
se gardent/ que par la sapience de la parolle/
ilz ne rendent la croix de Christ uaine: ⁊ que
cela ne leur soit offenser en la pierre de offen¬
sion. Car aussi nature humaine quãt elle de¬
moureroit en ceste integrite en laquelle a este
faicte/ nullement ne se pourroit garder si son
createur ne laydoit. Cõme ainsi soit doncq̃s/
quelle ne puisse garder le salut quelle a receu
sans la grace de dieu/ comment pourroit elle
rauoir ce quelle a ꝑdu sans la grace de dieu?
¶ Augu. en lepistre .cuii. ad Uitalem.
¶ Se urayemẽt nous uoulõs defendre le frãc
arbitre/ cõgnoissons doncq̃s dont il est franc.
Car celuy qui contredist a la grace (par laq̃l¬
le nostre arbitre est faict libre: pour decliner
du mal ⁊ pour faire le bien) cestuy ueult q̃ son
arbitre soit encore serf ⁊ captif.
p̃s.48.C. ¶ Quant aussi l'homme
estoit en hõneur/ il ne la pas enten¬
du: il a este cõpare aux iumẽtz insi¬
piẽtes: ⁊ a este faict sẽblable a eulx.
¶ Augustin sur Genese a la lettre au
huytiesme liure. Chapi.ui.
¶ Cestuy aussi qui auoit faict toutes choses
fort bonnes/ nauoit riens institue en paradis
de mauuais: mais est notoire que la trãsgres¬
sion du commandement fut le mal de lhom¬
me. * Mais il estoit necessite que a lhõme qui
estoit mis soubz le seigneur dieu/ fut aulcune
chose deffendue: affin que ceste obedience fut
la uertu de acquerir lamour de son seigneur:
laquelle obedience puis ueritablemẽt appel¬
ler la totalle uertu de toute creature raison¬
nable uiuant soubz la puissance de dieu: ⁊ q̃
le principal ⁊ le plus grand uice pour sa rui¬
ne/ est de uouloir user par orgueil de sa puis¬
sance: lequel uice nous appellons inobedien¬
ce. Il ny auroit riens doncques parquoy lhõ¬
me pensast auoir seigneur/ et ne le sentiroit
point/ se nestoit que aulcune chose luy fut cõ¬
mãdee. * Cest arbre dõcques nestoit pas mau¬
uais: mais fut appelle larbre de congnoistre
le bien ⁊ le mal: que si apres la deffense/ lhom
me mãgeoit diceluy/ en ce estoit la transgres¬
sion future du peche: en laquelle lhomme ap¬
prendroit par experience/ quelle difference il y
auroit entre le biẽ de obediẽce/ ⁊ le mal de ino¬
bedience. Pourtant ne fault pas prendre que
cela soit dict par figure: mais de quelque uray
arbre * nõ pas quil uint du fruict ou de la põ¬
me qui croissoit en larbre: mais luy estoit le
nom ĩpose de la chose qͥ debuoit ensuiuir par
latouchemẽt faict cõtre le cõmandement.
¶ Au .xiii. Chapitre.
¶ Finablement celuy qui a peche/ na appete
aultre chose/ que de non estre soubz la domi¬
nation de dieu quãt cela seroit cõmis: en quoy
pour ne le point commettre/ on debuoit seule¬
ment cõsiderer le commandemẽt de dieu. Que
si on le consideroit seulement/ que considere¬
roit on aultre chose/ que la uolunte de dieu?
Quelle chose iroit deuãt la uolunte humai¬
ne/ sinon la uolũte de dieu? Mais pourquoy
le seigneur luy commanda/ ce cõgnoit il biẽ:
il fault que le seruiteur face ce quon luy a cõ¬
mande: ⁊ adonc par auẽture uerra cestuy qui
a bien seruy quant il luy sera retribue/ pour¬
quoy il la cõmande.
¶ Augu. en son Manuel. Chap̃.ciiii.
¶ Certainemẽt il estoit licite que lhomme au
commencement fut faict tel/ quil peust uou¬
loir bien ⁊ mal: ⁊ que sil uouloit bien quil en
fut remunere: aussi sil uouloit mal/ quil en
fut pugni: mais cy apres sera tellemẽt quil ne
pourra uouloir mal: ⁊ non pourtant ne sera
pas sans franc arbitre. Mesme larbitre sera
beaucop plus libre: de ce q̃ totallemẽt ne pour¬
ra seruir a peche. Et ne doibt on pas blasmer
la uolunte: ne dire que ce nest pas uolunte/ ou
q̃lle ne doibt pas estre appellee libre: par la¬
quelle nous uoulons ainsi estre biẽ heureux:
que nous ne uoulons pas non seulemẽt estre
miserables/ mais aussi nullement ne le pouõs
uouloir. Et ainsi que maintenant aussi nostre
ame a de non uouloir infelicite/ ainsi aura elle
adõc tousiours de nõ uouloir iniquite. Mais
ne fault pas laisser derriere lordre: en laq̃lle
dieu a uoulu mõstrer cõbien bõ est lhõme rai¬
sonnable/ leq̃l aussi pouoit pecher: cõbiẽ q̃ ce¬
luy soit meilleur qui ne peult pecher. Cõme
aussi en Adã estoit la moindre immortalite/
en laq̃lle aussi pouoit mourir: mais la plus
grande uiẽdra/ la ou on ne pourra mourir.
¶ Au .cu. Chapitre.
¶ Adam perdit la premiere immortalite par
le franc arbitre: mais lhõme recepura la se¬
conde par la grace/ quil debuoit recepuoir par
merite sil neust pas peche: combien que aussi
adonc nul merite ne pouoit estre sans grace.
Car aussi combien que le peche fut seulemẽt
constitue au frãc arbitre/ nõ pourtant nestoit
point suffisant le franc arbitre de retenir la
grace: se layde diuine nestoit donnee par la
participation du bien immuable. Car comme
il est en la puissãce de lhõme de mourir quãd
il ueult * car il nest nul qui ne se puist tuer/ ou
en point mangeant/ ou en faisant aultre cho¬
se: mais la uolunte nest point suffisante pour
tenir la uie/ se les aydes ou des uiandes ou de
q̃lque aultre medecine deffaillent. Ainsi quãd
lhomme estoit en paradis/ il estoit ydoine par
sa uolunte de soy occire/ en delaissant la iu¬
stice: mais pour tenir la uie de iustice son uou¬
loir estoit peu de chose: si celuy qͥ lauoit faict
ne laidoit. Mais apres ceste ruyne/ la miseri¬
corde de dieu est plus grãde: quãt aussi ce frãc
arbitre doibt estre deliure de la seruitude: au¬
q̃l domine le peche auec la mort. Et nest nul¬
lement deliure par soymesme: mais ꝑ la seu¬
le grace de dieu qͥ est mise en la foy de Christ:
tellemẽt que ceste uolunte (cõme il est escript)
soit preparee du seigñr.
¶ Aug. au .ii. liure de Geñ. a la lettre .iiii. Ch.
¶ Si on demande dõcques/ pourquoy a dieu
permis que lhomme fust tente/ le◊◊◊l scauoit
par auant quil cõsentiroit au tem◊teur? Cer¬
tainement ie ne puis penetrer la haultesse de
son conseil: ⁊ confesse que ceste chose est gran¬
dement par dessus mes forces. Il me semble q̃
lhomme neust point est digne de grãde louẽ¬
ge: sil eut peu biẽ uiure: pour ce que nul ne luy
enhortoit a mal uiure: la ou aussi selõ sa na¬
ture il auoit puissance: ⁊ en la puissance uou¬
loir de non cõsentir a celuy qui lenhorte: uoi¬
re par layde de celuy * qui resiste aux orgueil¬
leux/ ⁊ dõne grace aux hũbles. Et ainsi pour¬
quoy il permettoit que celuy fut tente/ lequel
scauoit par auant quil cõsentiroit/ ce faict il
par la haultesse de son conseil: ⁊ que lhomme
debuoit faire cela par la coulpe de sa propre
uolũte: ⁊ quil lordõneroit a peine par sa pro¬
pre iustice: affin aussi quil monstrast tellemẽt
a lame orgueilleuse pour lintroduction des
sainctz a uenir/ cõme iustemẽt il useroit aussi
des uolũtez mauuaises des ames: quãd icelles
mauuaisemẽt usoiẽt des bonnes natures.
¶ Au .ix. Chapitre.
¶ Mais cõgnoissoit il ꝑ auant/ q̃lle chose se¬
roit sa mauuaise uolũte? Ueritablemẽt ouy:
⁊ poͬce qͥ sa p̃sciẽce ne peult estre deceue/ pour¬
tant la mauuaise uolũte ne uiẽt pas de luy/
mais de eulx. Pourquoy doncq̃s les a il creez
ueu quil scauoit par auãt quilz seroient telz?
Pourtãt q̃ ainsi quil p̃ueoit quel mal ilz deb¬
uoiẽt faire/ aussi pareillemẽt preueoit il quel
biẽ luy mesme il debuoit faire de leͬ mal faict.
Et les a◊◊◊◊◊ẽt faict/ q̃ aussi les a laisse fai¬
re q̃lque ◊◊◊e: affin q̃ en tout ce qͥlz esliroient
de faire ui◊◊usemẽt/ q̃ au mesme ilz trouuas¬
sent dieu biẽfaisant ⁊ louablemẽt. * Et ainsi
de eulx mesmes ilz ont la mauuaise uolunte:
mais ilz ont de dieu bõne nature/ ⁊ iuste peine:
ascauoir le lieu qͥ leͬ est deu: leq̃l sera en ayde
de exercitatiõ aux autres: ⁊ en exẽple ð craĩte.
¶ Au .x. Chapitre.
¶ Mais aussi pourroit il ꝯuertir (dist il) leur
uolunte en bien/ de ce quil est tout puissant?
Ueritablemẽt ouy. Pourquoy dõcques ne la
il point faict? Pource quil ne la pas uoulu.
Poͬquoy il ne la pas uoulu/ cela est a soy a cõ
gnoistre nõ pas a nous. * Car nul ne doibt de
soy arrogãment sentir/ par dessus ce quil ap¬
partient sentir de soy.
¶ Augustin en son premier liure des
retractations au .xxi. Chapi.
¶ Dieu ne demãde la mort de ꝑsonne: ce quil
fault ainsi entendre: que lhomme a acqueru a
soy la mort en delaissant dieu: ⁊ celuy lacqͥert
qui ne recourt pas a dieu selon ce qͥ est escript
au premier de Sapiẽce. Dieu na pas faict la
mort. Mais aussi ceste ꝑolle nest pas moins
ueritable. * La uie ⁊ la mort est du seigñr: asca
uoir la uie du donnãt: ⁊ la mort du iugeant.
¶ Au mesme liure. Cha.xxui.
¶ Ascauoir se dieu nest pas auteur de mal? La
fault il regarder q̃ on nẽtẽde mal ce q̃ iay dict.
Celuy nest pas auteur de mal qͥ est facteur de
toutes choses qͥ sont: car en ce q̃lles sõt/ autãt
sont elles bonnes. Et aussi q̃ on ne estime pas
de cecy/ q̃ la peine des mauuais ne soit de luy/
laq̃lle totallemẽt est mauuaise a ceulx qͥ sont
pugnis. Dõcques la peine des mauuais qͥ est
du seigñr dieu: elle est ueritablement mauuai¬
se aux mauuais: mais elle est entre les bõnes
oeuures de dieu: car cest chose iuste q̃ les mau¬
uais soiẽt pugnis: ⁊ aussi tout ce qui est iuste/
est ueritablement bon.
¶ Que tous hõmes sõt
par Adã p̃uaricateurs. Chap̃.ii.
¶ Osee.6.C.
I
Ceulx aussi ont trãsgresse
mõ aliãce cõe Adã: illec ont
ilz este p̃uaricateͬs en moy.
¶ Hierosme sur le mesme/ au .ui.
Tome au .xi. fueillet.
¶ Cest adire/ en paradis tous ont este preuari
cateurs en moy: en la similitude de la preuari
catiõ de Adam. Car ce nest pas de merueille/
si ce qui a este deuãt au pere: sil est aussi con¬
demne au filz.
Ad Rom̃.5.C.⁊.D. ¶ Car si par
le peche dung/ la mort a regne par
ung: par plꝰ forte raisõ ceulx qͥ recoi
uẽt abõdãce de grace/ ⁊ de dõ/ ⁊ de iu
stice/ regnerõt en uie par ung Iesu¬
christ. Ainsi dõcques/ cõme par le pe
che dung/ toꝰ hõmes sõt en condẽna
tion: ainsi par la iustice dung: tous
hõmes seront en iustificatiõ de uie.
Car cõme par linobedience dung
homme/ plusieurs ont este consti¬
tuez pecheurs: semblablement par
lobedience dung/ plusieurs seront
constituez iustes.
¶ Augustin des parolles du seigñr
au .xxxi. sermon.
¶ Quant le premier hõme pecha: il couurist
ses parties honteuses de fueilles de figuier. Il
couurist les membres desquelz nous sommes
naiz. * Certainemẽt les mẽbres qͥ estoient di¬
gnes de gloire deuant le peche: apres le peche
ont estes faictz honteux. Car par auant ilz
estoiẽt nudz/ ⁊ nestoiẽt pas hõteux. Car il ny
auoit riẽs dequoy ilz fussent hõteux quant le
peche nestoit pas cõmis/ aussi ne pouoiẽt estre
honteux des oeuures du createur: car ilz na¬
uoient pas encore mesle nulles de leur mau¬
uaises oeuures/ auec les bonnes oeuures de
leur createur. Car ilz nauoiẽt pas encore men
ge du boys de science de bien ⁊ de mal/ duquel
leur estoit deffendu den menger. Mais apres
qͥlz en eurent mẽge/ ⁊ quilz pecherent: le genre
humain fut naiz de eulx: cest adire lhõme de
lhõme: le coulpable du debteur/ le mortel du
mortel/ le pecheur du pecheur.
¶ Aug. ad Hilarium/ en lepistre .lxxxix.
¶ Quelle chose est ce q̃ dung peche tous sont
en condẽnation: sinon du peche q̃ Adã a offen
se? Et quest ce/ de plusieurs pechez toꝰ sont en
iustificatiõ: sinon pour ce q̃ la grace de Christ
na pas seullemẽt paye ce peche la duquel les
enfãs qͥ sont ꝓcrees dung hõme/ sõt obligez:
mais aussi a paye plusieͬs pechez q̃ les hom¬
mes/ quãt ilz sont grãdz/ adioustẽt par leurs
mauuaises meurs. Toutesfoys ce seul peche
duq̃l la ꝓpagation de la chair est obligee: qui
prẽt sõ cõmẽcemẽt du p̃mier hõe: lapostre dit ce
la suffire a la cõdẽnatiõ. * Poͬtãt nest pas su
ꝑflu le baptesme des petis enfãs: affin q̃ ceulx
qͥ sõt par la generatiõ obligez a ceste cõdẽna¬
tion: quilz soiẽt deliurez par la regeneration.
Et cõme on ne trouue nul hõme qͥ soit quitte
de ceste cõdẽnation: ainsi nest pas trouue hõ¬
me qͥ spirituellemẽt soit regenere sãs Christ.
¶ Augustin ad Dardanum/ en lepistre
luii. en la lettre.E.
¶ Certainement le peche est faict apres que
dieu est delaisse: la iustice nest point faicte sãs
dieu. Et par ce aussi ne mourrions nous pas:
si par la charnelle generatiõ nous ne ueniõs
de ses membres: aussi ne uiurions nous point
se nous nestions les membres de Christ: par
une spirituelle copulation. Et aussi linobe¬
dience de la concupiscence qui est en la chair
mortelle: par laquelle inobedience est faict/ q̃
aussi les membres sont esmeuz sans larbitre
de la uolunte: icelle inobedience est reduicte a
la mesme maniere/ par la iustice de mariage:
affin que licitement soient engendrez par la
copulation des parens: ausquelz est necessite
destre regenere. * Toutesfois Christ na pas
uoulu/ que sa chair soit uenue par telle cõue¬
nance de lhomme et de la femme: mais dune
uierge/ sans aucune telle concupiscence en sa
conception. Il a prins pour nous la similitu¬
de de la chair de peche: affin que par icelle/ la
chair de peche fut nettoyee en nous. Car nul
nest naiz: sinon par loperation de cõcupiscen¬
ce charnelle: laquelle est tiree du premier hõ¬
me qui est Adam: aussi nul nest regenere: sinõ
par loperation de la grace spirituelle: laq̃lle
est dõnee par le secõd hõme/ qui est Christ.
¶ Bernard au sermõ/ en la cene du seigñr.
¶ Mais par auenture aucun demãdera/ ⁊ di¬
ra. Se ce q̃ noꝰ auõs tire de noz parẽs est effa¬
ce au baptesme: poͬquoy dõcques demeure en¬
core la racine de cõcupiscẽce ⁊ cõe aucune ma
cule de peche? Certainemẽt il nest pas doubte
q̃ ceste loy ne noꝰ soit baillee de noz premiers
parẽs. Car noꝰ sõmes tous engẽdrez en uolũ¬
te pecheresse: pourtãt cõbien q̃ ce soit contre la
uolunte neãtmoins sentõs noꝰ aucũs mouue
mẽs illicites de cõcupiscence cõe bestes. Ie uoꝰ
ay souuẽt dit/ ⁊ ne le debuez pas oublier: que
nous sommes tous tõbez en la trãsgressiõ du
p̃mier hõme. Et sõmes tõbez sur le mõceau de
pierres/ ⁊ en la boue: dequoy ne sommes point
seullemẽt souillez: mais aussi naurez ⁊ grief¬
uement quassez. * Il est uray que noꝰ pouons
bien tost estre lauez: mais il fault grande cu¬
re pour estre guery.
¶ Aug. des ꝑolles de lapostre au .iiii. sermõ.
¶ Regardez doncques mes freres: regardez le
genre humain cõmẽt il est descẽdu de la p̃mie¬
re mort du premier hõme. * Certainemẽt le pe
che est entre en ce mõde des le p̃mier hõme: ⁊ la
mort par le peche: ⁊ ainsi est passee en tous les
hõmes. Entendez ceste parolle/ elle est passee/
cõsiderez ce q̃ uoꝰ auez ouy: regardez q̃ cest: elle
est passee. De la est ce q̃ le petit enfãt est coul¬
pable: il na pas faict de peche: mais il la tire.
Car aussi ce peche la nest pas demoure au pre
mier hõme: mais est passe oultre: nõ pas seul¬
lemẽt en lung ou en lautre * mais est passe en
tous les hõmes. Le p̃mier pecheur a engẽdre
des pecheurs coulpables de la mort: le saul¬
ueur est uenu de la uierge poͬ les sauuer: leq̃l
est uenu a toy/ nõ point par la uoye que tu es
uenu. Car cestuy nest pas uenu de la concupi¬
scẽce de lhõe ⁊ de la fẽme/ ne de ce lien de cõcu
piscẽce. Et pourtant quil nest pas uenu a toy
par ou tu es uenu: pource te deliure il. Ou ta
il trouue? * Uendu soubz peche: couche en la
mort du premier homme: ayant la coulpe de¬
uant que tu peusse auoir arbitre.
Rom̃.7.C. ¶ Mais ie suis char¬
nel: uendu soubz peche.
Esa.52.A. ¶ Uous auez este uendu
poͬ neãt: ⁊ estes rachetez sãs argẽt.
¶ Augustin aux sermõs du tẽps/ au .iiii. di¬
menche apres les octaues des Roix.
¶ Ueulx tu cõgnoistre la cause de ta uẽditiõ?
Escoute le redempteur criant appertemẽt par
Esaie le ꝓphete. * Uoicy (dist il) la main du
seigñr nest pas ◊regee/ q̃lle ne puisse sauuer:
⁊ nest pas son a reille estouppee/ qͥl ne puisse
ouyr: mais uoz iniqͥtez ont faict la diuisiõ en¬
tre uoꝰ ⁊ uostre dieu: uoz pechez ont muce sa fa
ce arriere de uoꝰ/ qͥl ne ouyst. * Pourtãt dõcq̃s
q̃ ceste p̃miere malediction de dieu/ noꝰ a faict
charnelz/ ⁊ noꝰ a condẽne aux espines ⁊ char
dons: ⁊ q̃ nostre pere nous a uẽdu pour une si
mauuaise marchãdise: tellement q̃ ne pouõs
faire le bien q̃ nous uoulõs: pourtãt que nous
sommes diuisez de la memoire du souuerain
bien/ nous sõmes cõtrainctz de pẽser aux cho
ses qui appartiẽnẽt a la fragilite humaine * ⁊
cõbien q̃ nous soyons desirans apres lamour
de purete: toutesfoys aussi par cõtraincte sou
uẽt sommes aguillõnez des souilleures natu
relles/ lesquelles nous uouldriõs bien igno¬
rer. Et de la est ce q̃ le benoist apostre/ quãt ma
nifestemẽt il cõfesse que luy ⁊ toꝰ les sainctz
sont obligez a ceste ineuitable necessite de ce
peche: toutesfoys hardimẽt annonce que nulz
dentre eulx nest condemne pour ceste chose/ di
sant. * Il ny a pas dõcques de damnation en
ceulx qui sont en Iesuchrist.
¶ Augustin au liure des urayes diffi¬
nitions de la foy.
¶ Il ny a sainct ne iuste qui soit sans peche: ⁊
toutesfoys de ce ne laisse il pas destre sainct
ou iuste: ueu q̃ par affection il tiẽt la sainctifi
cation. Car noꝰ ne sõmes pas sainctz par les
forces de la nature hũaine: mais obtenõs sain
ctification par la grace de dieu/ qͥ aide a nostre
propos. Et pourtãt toꝰ les sainctz en uerite se
declairent pecheurs: car ueritablemẽt ilz ont
assez pour eulx lamenter: ⁊ iasoit q̃ ce ne soit
point par ce que leur cõscience les reprẽne: au
moins ont ilz a lamẽter par la mobilite ⁊ mu
tabilite de la nature preuaricateresse.
Gene.3.B. ¶ La fẽme dõcques
ueit/ que le boys estoit bon poͬ men¬
ger: ⁊ beau aux yeulx/ ⁊ delectable a
regarder: si print de son fruict et en
mengea: et en donna a son mary/ le¬
quel en mẽgea: et les yeulx de tous
deux furent ouuers.
Ecclł.25.D. ¶ Le cõmencement
du peche fut faict par la fẽme: ⁊ par
icelle mourons tous.
1.Tim̃.2.C. ¶ Aussi Adã ne fut
pas seduict: mais la femme qui fut
seduicte fut en preuarication.
¶ Origene en lepistre aux Romains/
au .u. liure. au .u. Chapitre.
¶ Regardõs premieremẽt/ cõmẽt le peche est
entre en ce mõde par ung hõme: ⁊ la mort par
le peche. * Car par auãture aucũ demãdera:
se la fẽme a peche deuãt Adã/ de laq̃lle est dict:
q̃ icelle seduicte fut faicte en p̃uarication: ⁊ de
rechief le serpẽt pecha deuãt elle. Si dõcques
la fẽme a peche deuãt Adã/ ⁊ le serpẽt deuant
la fẽme (cõme dit lapostre q̃ Adam ne fut pas
seduict/ mais q̃ la femme fut seduicte) cõment
pourra on congnoistre q̃ le peche est entre par
ung hõme: ⁊ non pas plus tost par une fẽme?
* Car le cõmencemẽt de peche est de la fẽme: et
du serpẽt ou du diable/ deuãt la fẽme duquel
il est dit en leuãgile * q̃ cestuy estoit homicide
des le cõmẽcemẽt. * Mais regarde/ cõmẽt La
postre a tenu en ces choses icy lordre de natu¬
re: ⁊ pourtãt/ a cause qͥl parloit de peche: par
Lequel estoit la mort passee en toꝰ les hõmes:
il astribue la successiõ de lhumaine posterite
qͥ a este subiecte a ceste mort/ a lhõme/ ⁊ non a
la fẽme. Car la posterite nest pas nõmee: de la
fẽme/ mais de lhõme: cõme aussi en ung autre
lieu/ dit. * Certainemẽt lhõme nest pas de la
fẽme/ mais la fẽme est de lhõme. Et derechief.
Car cõme la fẽme est de lhõme: ainsi pareille
ment est lhõme/ non pas de la fẽme/ mais par
la fẽme. Et poͬ ceste cause la posterite mortel¬
le/ ⁊ la succession corporelle: est plus deputee
a lhõme/ cõe auteur: q̃ a la fẽme. Mais affin
q̃ ce q̃ nous disons soit faict plus euidẽt: nous
adiousterõs aussi ce q̃ le mesme apostre escript
aux Hebrieux. * Mais aussi Leui qͥ receut les
dismes/ fut aussi disme. Car encore estoit il es
reins du pere Abraam/ quant cestuy retourne
de loccisiõ des roys/ melchisedech vint au de¬
uant de luy. Dõcques si Leui qͥ fut naiz en la
quattriesme generation apres Abraã: est tes¬
moigne estre es reins de Abraam: * cõbiẽ plus
tous les hõmes qͥ sont naiz en ce mõde/ et ont
este naiz/ estoiẽt ilz es reins de Adam/ quant il
estoit encore en paradis? Et aussi tous les hõ¬
mes furent auec luy/ ou en luy expulsez hors
de paradis/ quant il en sut boute hors: ⁊ par
luy est la mort uenue ⁊ cõsequãmẽt passee en
ceulx qui estoiẽt en ses reins: laq̃lle mort luy
estoit uenue par la p̃uaricatiõ. Et poͬtant dit
urayemẽt lapostre. * Car ainsi q̃ en Adã tous
meurent: ainsi serõt tous uiuifiez en Christ.
Parquoy/ le peche nest pas dit estre entre en
ce mõde/ ou la mort par le serpent/ qͥ auoit pe¬
che deuãt la fẽme/ ne par la fẽme/ qͥ fut en pre¬
uarication deuãt lhõme: mais par Adam du
quel toꝰ les mortelz prennẽt leur generatiõ.
Iob.15.B. ¶ Qui est lhõme qͥ soit
sans macule: ⁊ qui soit mõstre estre
naiz iuste de la fẽme? Uoicy/ entre
ses saĩctz nul nest immuable: aussi
les cieulx ne sont point netz en sa
presence: combiẽ plus sera lhomme
abhominable ⁊ inutile/ qui boit ini¬
quite comme eaue?
¶ Selon les .lxx. interp̃teurs.
¶ Nul nest purge de souillure: uoi¬
re aussi lenfant qui na uescu q̃ ung
iour sur la terre.
Iob.25.B. ¶ Les estoilles ne sõt
pas nettes en sa presence: combien
plus lhõme/ ⁊ la pourriture/ ⁊ le filz
de lhomme qui nest que uer?
Psal.13.A. ¶ Tous ont decline:
ilz ont este ensẽble faictz inutiles:
il ny a nul qui faice bien: il ny en a
pas /iusques a ung.
Esai.53.B. ¶ Nous auons tous
erre cõe brebis: ung chascun a decli¬
ne en sa uoye: ⁊ le seigneur a mis en
luy les iniquitez de nous tous.
Esai.64.B. ¶ Nous sõmes aussi
faictz tous cõme souillez: et toutes
nos iustices sont cõme le drap de la
femme qui est en ses fleurs.
Rom̃.3.A. ¶ Mais dieu est ueri¬
table/ ⁊ tout hõme est menteur.
Rom̃.3.D. ¶ Ueritablemẽt tous
ont peche ⁊ ont indigence de la gra¬
ce de dieu.
¶ Ambroise en lapologie de
Dauid au .x. Chapitre.
¶ Certainemẽt dieu est ueritable/ mais tout
hõme est mẽteur. Affin q̃ tu soye iustifie en tes
parolles. Les parolles de dieu sõt plaines de
uerite ⁊ de iustice: pourtãt sont ueritables les
choses que le seigñr a dict de la fragilite hu¬
maine: ascauoir q̃ leur cueur est enclin a ma¬
lice/ qͥl est prompt a deception: ⁊ aussi ce quil
a determine/ ascauoir quil nest nul hõme qui
ne peche. * Car tous ont decline/ ⁊ sont faictz
inutiles: pourtãt est dieu uictorieux quant il
est iuge: car il a prouue tout ce quil a iuge de
nostre fallace/ par la transgression de toꝰ. Si
nous disons dõcques/ que nous nauõs point
peche: noꝰ faisõs dieu mẽteur: mais il est im-
possible quil mente. Parquoy il est manifeste
que nous sommes tous soubz peche.
¶ Bernard/ au .u. sermõ de la dedicasse.
¶ Quelle necessite est il maintenant de racõ¬
ter toutes les miseres de lhõe: cõbiẽ il est char¬
ge de peche/ enuironne de tenebres/ occupe de
choses illicites/ bruslant en cõcupiscẽces/ em¬
ply de illusiõs/ tousioͬs prõpt a mal/ enclin
a tout uice/ ⁊ finablemẽt rẽply de toute confu
sion ⁊ uilennie? Car en uerite aussi si toutes
noz iustices qͥ sont regardees a la lumiere de
uerite/ sõt trouuees cõe le drap de la fẽme qui
est en ses fleurs: q̃lles serõt finablement repu
tees les iniustices? * Se la lumiere qͥ est en noꝰ
sõt tenebres: les mesmes tenebres cõbiẽ grãdes
serõt elles? Il est facile a ung chascun de noꝰ/
sil uient a cõsiderer toutes ses choses et sans
dissimulatiõ/ ⁊ qͥl iuge sãs acception de ꝑson¬
ne: de soy cõformer en toutes choses a la ueri-
te apostolicq̃: ⁊ de libremẽt confesser q̃ * celuy qͥ
se estime estre q̃lque chose/ la ou il nest riẽs: se
seduit soymesme. * Quest ce de lhõme/ q̃ tu le
magnifie ainsi (dit la fidele ⁊ deuote cõfessiõ)
ou poͬquoy tourne tu ton cueur enuers luy?
Quelle chose est ce? Sans doubte/ lhõme est
faict sẽblable a uanite: lhõme nest riẽs. Mais
toutesfoys/ cõmẽt nest riẽs ce que dieu a ainsi
magnifie? Cõmẽt nest riẽs lhõme/ auquel est
adiouste le cueur de dieu? * Mes freres prenõs
couraige: car cõbien q̃ ne soyons riens en noz
cueͬs: par auẽture autre chose peult estre mu¬
cee de noꝰ/ au cueur de dieu. O pere des mise¬
ricordes/ O pere des miserables: poͬquoy ad¬
iouste tu ton cueur enuers eulx? Ie scay biẽ ⁊
si suis certain/ q̃ la ou est tõ tresor/ la aussi est
ton cueur. Cõmẽt dõcques ne sõmes noꝰ riẽs//
si noꝰ sommes ton tresor? * Toutes gens sont
deuãt toy cõme si elles nestoiẽt riẽs/ ⁊ seront
reputees cõe riens/ ⁊ chose uaine. Ouy uraye
ment deuãt toy: mais nõ pas ainsi dedãs toy.
Ainsi au iugement de ta uerite: mais non pas
ainsi en laffectiõ de ta pitie. * Mais certaine¬
mẽt tu appelle les choses qͥ ne sont pas/ cõme
les choses qͥ sont. Elles ne sont pas dõcques/
car tu appelle les choses qͥ ne sõt pas: ⁊ si sõt/
pource q̃ tu les appelle. * Car cõbien q̃lles ne
soiẽt riẽs quãt a soy: neantmoins toutesfoys
enuers toy elles sont q̃lque chose: ⁊ ce uerita¬
blemẽt selõ le dit de lapostre. * Non point par
les oeuures: mais par dieu qͥ appelle. Car ue
ritablemẽt tu cõsole en ta pitie tellement/ ce¬
luy q̃ tu as humilie en ta uerite: q̃ magnificq̃¬
mẽt il se resiouyt en tõ esperit ⁊ en tes entrail
les: la ou meritoirement il estoit angoisse en
soymesme. * Car aussi toutes tes uoyes sont
misericorde ⁊ uerite: a ceulx qͥ reqͥerẽt ton testa
mẽt/ ⁊ tes tesmoignages/ assauoir le testamẽt
de ta pitie/ ⁊ les tesmoignages de ta uerite. O
toy hõme lis en ton cueͬ/ ⁊ en toymesme/ ⁊ dõ¬
ne de toymesme les tesmoignages de uerite: ⁊
tu trouueras q̃ aussi tu es indigne q̃ le soleil
luyse sur toy. * Mais lis en tõ cueͬ le testam̃t
de dieu/ leq̃l est cõferme par le sãg du media¬
teur: ⁊ tu trouueras cõmẽt par esperãce tu pos
sesse beaucoup plꝰ grãde chose/ qͥl ne te sẽble
de realemẽt auoir. Quest ce de lhõme/ q̃ tu le
magnifie aĩsi? Il est ueritablemẽt grãd/ mais
cest en luy: pour ce urayemẽt qͥl est de luy ma¬
gnifie. Cõment aussi ne seroit il pas grãd en¬
uers luy/ quãt il a si grãd soing de luy. * Cer¬
tainemẽt il a soing de noꝰ/ dit lapostre sainct
pierre. Et le ꝓphete dit. * Ie suis aussi pouure
⁊ ĩdigẽt: mais le seigñr est soliciteux poͬ moy.
¶ De la deliurãce du pe
che originel/ ⁊ du baptesme des pe¬
tis enfans. Chap̃.iii.
¶ Augu. en son liure ad Dardanum de
la presence de dieu .xii. ⁊ .xiii. Chap̃.
N
Ous disons dõcques que le sainct
esprit habite aux petis enfãs bap-
tisez/ cõbien qͥlz en soient ignorãs.
Car ilz en sont ainsi ignorans (cõ¬
bien qͥl soit en eulx) cõme aussi ilz ne scaiuẽt
pas leur pẽsee ne la raison qui est en eulx/ de
laquelle ne peuuẽt encore user: ⁊ est cõme une
estincelle couuerte ⁊ endormie/ laquelle doibt
estre esueillee par succession de eage. Et ce ne
doibt pas estre de merueille aux petis enfãs:
quant aussi Lapostre dit a aucuns des plus
grans. * Ne scauez uous point/ q̃ uous estes
le temple de dieu: ⁊ q̃ lesprit de dieu habite en
uous? Et ung petit deuant auoit dit de tous.
* Lhõme animal ne cõgnoit pas les choses qͥ
sont de lesprit de dieu: lesq̃lz aussi ilz appelle
petis enfans: nõ pas de eage/ mais de raison.
Et ainsi dõcques ilz ne cõgnoissoient pas le
sainct esperit qui habitoit en eulx: ⁊ cõbien q̃
le sainct esprit habitast en eulx/ neantmoins
encore estoiẽt ilz animalz/ ⁊ nõ pas spirituelz:
pource quilz ne pouoiẽt encore cõgnoistre par
cõgnoissance/ lesprit habitant en eulx. Et est
dit habiter en telle maniere de gens/ pource q̃
secrettemẽt il besongne en eulx tellement qͥlz
sont son tẽple: et parfaict ceste chose en ceulx
qui proffitẽt/ ⁊ en proffitãt perseuerẽt. * Car
nous sommes sauuez par esperance/ cõme dit
Lapostre: ia soit ce qͥl dise en ung aultre lieu
* Il nous a sauue par le lauement de regene¬
ratiõ. * Ueu dõcques qͥl dit icy: il nous a sau¬
ue: cõme si le salut estoit desia donne: toutes¬
fois en laultre passage il le expose cõment il
le fault entẽdre/ la ou il dit. Certainemẽt noꝰ
sommes sauuez par esperance. * Mais lespe¬
rance q̃ lon uoit/ ce nest pas esperãce. Car qui
est celuy qui a esperãce/ de ce quil uoit? Mais
si nous esperõs ce q̃ ne ueons point: noꝰ latẽ¬
dons par patience. Et ainsi plusieurs choses
sont dictes en lescripture/ cõme si elles estoiẽt
faictes: la ou elles sont entẽdues estre encore
en esperãce. De quoy aussi est ce q̃ le seigneur
dit a ses disciples. * Ie uous ay manifeste tou
tes les choses q̃ iay ouy de mõ pere. Laquelle
parolle est tellemẽt dicte selon lesperance des
choses a uenir q̃ ap̃s aussi il leur dit. * Ie uo¬
ay beaucoup de choses a dire: mais uoꝰ ne les
pouez porter maintenãt. Le saĩct esprit dõcq̃s
faict ledificatiõ de son habitation es hõmes
mortelz esquelz encore il habite: laquelle ne
parfera pas en ceste uie/ mais en une aultre
apres quant la mort sera absorbee en uictoire/
et quon luy dira. * Mort ou est ta uictoire?
Mort ou est ton eguillon?
¶ Au mesme liure/ au .xiii. Chap̃.
¶ Mais quelle chose est ce de leguillon de la
mort/ sinõ le peche? Pour lequel nous aussi
qui sommes maintenãt regenerez par leaue ⁊
lesprit: ⁊ apres q̃ tous les pechez/ soit le peche
originel auquel tous ont peche/ soit de noz
oeuures/ de noz parolles/ ou de noz pensees/
sont abolis par le nettoyemẽt de ce lauemẽt:
toutesfois pource q̃ nous demourõs encore en
ceste uie humaine/ Lq̃lle nest q̃ une tentation
sur la terre: nous disons deuemẽt. * Pardõne
nous noz debtes. Et adonc ueritablemẽt sera
acomply de faict en laultre uie: la ou mainte
nant en proffitait on chemine en esperance.
* Et est cõuenablemẽt dict habiter en ceulx/ q̃
apres qͥlz sont appellez selon le propos: il les
a receu pour les iustifier: ⁊ pour les glorifier:
uoire aussi deuant quilz puissent cõgnoistre
la nature de lesprit qui nest pas corporelle/
mais qui est par tout * ie dis cõgnoistre/ autãt
quil peult estre cõgneu par lhõme qui a beau
coup proffite en ceste uie: ascauoir en partie/ ⁊
cõme par le miroir ⁊ par figure. Car il en ya
plusieͬs ausquelz il habite/ telz ausquelz dit
Lapostre. * Ie nay peu parler a uous cõe aux
spirituelz: mais cõme aux charnelz: ie uoꝰ ay
dõne du laict a boire/ cõme aux petis enfans
en Christ/ ⁊ non pas la uiande: car uoꝰ nauiez
point encore la puissance/ mais aussi uerita¬
blemẽt ne pouez uoꝰ encore. Et aussi aux mes¬
mes dit ceste parolle. Ne scauez uous point q̃
uous estes le tẽple de dieu: ⁊ q̃ lesperit de dieu
habite en uous? * Et ceulx aussi qͥ sõt telz: cõ¬
bien q̃ le dernier iour de ceste uie les preuient
auant quilz soiẽt paruenus a leage spirituel¬
le de la raison/ la ou ilz ne seroient pas nour¬
ris de laict mais de forte uiande: neantmoins
lesperit qͥ habite en eulx parfera/ tout ce quilz
nont pas entẽdu: car ilz ne sõt pas separez de
lunite du corps de Christ qͥ est faict nostre uie/
ne de ta societe du tẽple. Et affin qͥlz nen soiẽt
pas separez: ilz tiennẽt perseuerãmẽt en legli
se reigle de la foy/ commune aux petis et aux
grãs: ⁊ cheminent en ce/ en quoy ilz sõt parue
nus: iusques a ce q̃ dieu leur reuelera/ sil ya
q̃lque chose quil nentendẽt pas: ⁊ si nẽseignẽt
nulles cogitations charnelles/ car ilz ne sen¬
durcissent point par demourer en defensiõs cõ
tẽtieuses: mais aucunemẽt labeurent en che¬
minant/ cest adire/ en ꝓffitãt/ ⁊ en impetrãt la
parfaicte intelligẽce par la purete de la foy.
¶ Augustin/ ad Ualerium/ traictãt des
nopces/ ⁊ de la cõcupiscence/ au premier
liure/ au .xxu. Chapitre.
¶ Mais si on demãde/ cõmẽt ceste cõcupiscẽce
de la chair/ demeure en celuy qͥ est regenere: au
quel a este faicte la remission de tous ses pe¬
chez: ⁊ toutesfoys quãt la generatiõ charnel¬
le est engẽdree uoire aussi de celuy qͥ est bapti¬
se/ icelle cõcupiscẽce est semee par ceste genera-
tion? ou aultremẽt. Si le pere ou la mere qui
est baptise peult faire ceste generation sãs pe¬
che/ ou en peche: poͬquoy est la mesme cõcupi¬
scẽce/ peche en lenfãt? A cela on respond: q̃ la
cõcupiscẽce de la chair est pardõnee au baptes¬
me: non pas tellement q̃lle ne soit plus: mais
tellemẽt q̃ le peche nest plus impute. * Et cõ¬
bien que lobligatiõ soit desia desliee: toutes¬
foys elle demeure iusques a ce q̃ toute infirmi
te soit guerie/ par ce q̃ la renouation de lhõme
interiore proffite de iour en iour/ iusques a ce
q̃ lhõme exteriore aura uestu incorruptiõ. Et
nous est cõmande de non obeir/ aux desirs ui¬
cieux de ceste cõcupiscẽce poͬ faire choses illi¬
cites: affin que peche ne regne en nostre corps
mortel. Aussi ceste cõcupiscence est iournelle¬
mẽt diminuee en ceulx qͥ proffitẽt/ ⁊ qui sont
cõtinẽs: ⁊ beaucoup plus en ceulx qui sappro
chent de uieillesse.
¶ Aug. en lepistre ad Ianuarium. cxix.
¶ Ignorez uous q̃ nous tous qͥ sommes bapti
sez en Iesuchrist: nous sommes baptisez en sa
mort? Nous sõmes doncques ensepuelis auec
luy par le baptesme en sa mort. * Parquoy/
sinõ par foy? Car aussi maintenãt nest pas ce
parfaict en nous * qͥ encore gemissõs en nous
mesmes ⁊ attendõs ladoptiõ/ qͥ est la redẽptiõ
de nostre corps. Car nous sõmes sauuez par
esperãce. Mais lesperance qͥ est ueue nest pas
esperãce. Qui est celuy qͥ a esperãce de ce quil
uoit? Mais si nous auõs esperance de ce q̃ ne
veons point: noꝰ lattendõs par patiẽce. * Il te
souuiengne de ce q̃ souuẽt ay rememore: assa¬
uoir q̃ noꝰ nestimiõs point estre faictz bienheu
reux en ceste uie presẽte/ ne deliurez de toutes
difficultez: ⁊ q̃ par ainsi nous estãs es angois
ses des choses tẽporelles nous ne murmurõs
cõtre dieu par parolle de sacrilege/ cõe sil ne
dõnoit pas ce qͥl a promis. Il est uerite quil a
promis les necessitez a ceste uie. Mais autres
sont les soulas des miserables/ ⁊ autres les
ioyes des bienheureux. * Seigñr (dist le ꝓphe
te) selon la multitude de mes douleurs qͥ sont
en mon cueur: tes cõsolations ont resiouy mõ
ame. Ne muemurõs point dõcques en aduer¬
site: q̃ nous ne perdions la largesse de la plai¬
sãce/ de laq̃lle est dit. * Estãt ioyeulx par espe
rãce. Car il sensuit. Patiens en tribulation.
Dõcques la nouuelle uie est icy cõmẽcee par
foy/ ⁊ est poursuyuie par esperance. Nous sõ-
mes dõcq̃s ensepuelis auec luy par le baptes¬
me faict en la mort. Affin q̃ ainsi q̃ Christ est
resuscite des mortz par la gloire du pere: ainsi
q̃ pareillemẽt noꝰ cheminõs en nouuellete de
uie. Cheminons doncques de faict en labeur/
mais en esꝑãce de repos: cheminõs en la chair
de uieillesse: mais en la foy de nouuelle uie.
¶ Aug. ad Hieronimũ/ en lepistre .xxix.
¶ Charite est une uertu par laq̃lle on ayme
ce quil fault aymer. Icelle est en aucuns plus
grãdemẽt/ es aultres moins/ ⁊ en aucuns nul¬
lemẽt. * Mais la parfaicte charite qͥ desia ne
se peult plus augmẽter/ icelle nest trouuee en
nul hõme/ tãdis qͥl uit icy bas: mais tãdis q̃l¬
le se peult augmẽter/ certainemẽt dautãt q̃lle
est moindre q̃lle ne doibt estre: cela est repute a
uice. * Duq̃l uice ny a nul qͥ soit iuste en la ter
re/ qui faice bien ⁊ quil ne peche. Duquel uice
nul uiuãt ne sera iustifie en la presẽce de dieu:
poͬ lequel uice * si nous disons q̃ noꝰ nauons
point de peche: nous sõmes seduictz en nous
mesmes/ ⁊ ny a pas de uerite en nous. * Pour
leq̃l peche aussi nous est necessaire de dire/ cõ-
bien q̃ nous ayõs prouffite. * Pardõne nous
noz debtes: cõbien q̃ desia au baptesme aussi
tous faictz/ toutes parolles/ ⁊ toutes pensees
soiẽt pardõnees. Qui est doncq̃s celuy qͥ uoit
si droictement/ de quel lieu ⁊ en quel temps/ ⁊
en quel lieu on doibt esperer ceste perfectiõ au
quel ny ait riens a parfaire?
¶ Augustin en la premiere quinquage¬
ne/ en la Psał. Dixi custodiã .xxxuiii.
au uerset. Uoicy tu as mis mes iours
anciens ⁊c.
¶ Certainemẽt ces choses icy senuieillissent:
ie ueulx des nouueaux iours/ assauoir des
nouueaux qͥ ne senuieillissent pas: affin q̃ ie
dise. * Les choses anciẽnes sõt passees: uoicy
toutes ehoses sõt renouuellees: maintenant
par esperãce/ ⁊ adonc de faict. * Car nous qui
sommes renouuellez par foy ⁊ par esperãce/
cõbien saisons nous encore de choses ancien¬
nes? Noꝰ ne sõmes point ueritablemẽt telle¬
mẽt uestus de Christ/ q̃ nous ne portiõs q̃lque
chose de Adam. Regarde cõment Adam sen¬
uieillist en nous/ et cõment Christ est renou¬
uelle. * Et si (dit il) nostre hõme exteriore se
corrompt: aussi lhõme interiore se renouuelle
de iour en iour. Parquoy au peche/ a la mor¬
talite/ au tẽps q̃ legieremẽt se passent/ au ge¬
missemẽt/ ⁊ au labeur/ ⁊ a la sueur/ et aux ea¬
ges qui succedẽt ⁊ ne sont de guere longue du¬
ree/ despuis la puerilite iusq̃s a la uieillesse
lesq̃lles passent insensiblemẽt: quãt nous re¬
gardons a toutes ces choses la/ noꝰ ny ueons
que le uieil hõme/ le iour ancien/ ⁊ le uieil can
ticque/ et le uieil testamẽt. Mais quant nous
nous retournons a lhõme interiore: aux cho¬
ses qui doibuẽt estre renouellees au lieu des
choses qui serõt trãsmuees: nous y trouuõs
le nouuel hõme/ le nouueau cãticque/ le nou¬
ueau testamẽt: ⁊ aymõs tellemẽt ceste nouuel
lete/ que nous ne craingnons nullement ceste
uieillesse. * Parquoy maintenãt en ces cours
icy/ noꝰ passõs des choses anciẽnes aux nou¬
uelles: ⁊ ce passaige se faict/ quant les choses
exteriores se corrõpent/ ⁊ que les interiores se
renouuellẽt: iusq̃s a ce aussi que le mesme qui
se corrompt par dehors/ rẽde le deu de nature/
⁊ uiẽne en la mort: ⁊ que ce soit renouuelle en
la resurrectiõ: adõc ueritablemẽt serõt faictes
toutes les aultres choses nouuelles/ q̃ main¬
tenãt sont en esperãce. Tu fais dõcq̃s main-
tenant quelque chose pour te despouiller des
uieilles choses/ et poͬ courrir aux nouuelles.
Cestuy doncques qui court aux choses nou¬
uelles/ ⁊ est estẽdu aux choses qui sont deuãt
luy/ dict. *  Seigñr fais q̃ ie cõgnoisse ma fin:
⁊ quel est le nombre de mes iours: affin que ie
scaiche quelle chose me deffault. Uoicy Adã
qui tire encore: affin q̃ aussi il se haste de uenir
a Christ. Uoicy (dit il) tu as mis mes iours
anciẽs. Les iours anciẽs sont de Adam: tu as
mis ces anciẽs iours/ lesquelz tous les iours
senuieillissent: ⁊ tellemẽt senuieillissent/ que
aussi quelque iour seront cõsumez.
¶ Hierosme/ en lexposition de ce
passaige Esaie .iiii.
¶ Quant le seigñr aura nettoye les ordures
des filles de Sion: ⁊ qui aura laue le sãg de
Hierusalem/ du milieu dicelle: en esprit de iu¬
gement/ ⁊ en esprit de combustion. * Duquel
esprit de iugemẽt/ ⁊ de lesprit de cõbustiõ saĩct
Iehan baptiste par loit en leuãgile. * Ie uous
baptise en leaue: mais celuy qui uient apres
moy: cestuy uous baptisera en esprit ⁊ en feu.
De quoy nous cõgnoissons que lhõme dõne
seullemẽt leaue: mais dieu dõne le saĩct esprit
par lequel les ordures sont nettoyees/ et les
pechez plains de sang sont purgez.
¶ Hierosme/ en lexpositiõ ad Galatas.
¶ Si dõcques ceulx qͥ sõt baptisez en Christ/
ont uestu Iesuchrist. * Il est manifeste q̃ ceulx
qͥ ne sont pas uestus de Christ nõt pas este ba
ptisez en Christ. Car a ceulx qͥ sont fideles/ et
quon estimoit estre baptisez en Christ/ est dit.
Uestez uous du seigñr Iesuchrist. Se aucun
seullemẽt receoit ce lauemẽt corporel deaue/
q̃ nous ueõs des yeulx de la chair: cestuy nest
pas uestu de Iesuchrist. Car cõbiẽ que ce Si¬
mon duq̃l est parle aux actes des Apostres eut
prins le lauement deaue: toutesfoys pourtãt
quil nauoit pas le sainct esprit/ il nauoit pas
uestu Iesuchrist.
¶ Augustin au liure des cinquantes ho¬
melies/ en la .x. homelie.
¶ Regardez cõment uous cheminerez finemẽt
non pas cõme les insipiẽs: mais cõme les sai¬
ges: en rachetãt le tẽps: car les iours sõt mau¬
uais. * Parquoy deux choses fõt les ioͬs mau
uais. La misere de lhõme/ ⁊ la malice. Mais
la misere de lhõme est cõmune: ⁊ la malice ne
doibt pas estre cõmune. Car par ce q̃ nous sõ¬
mes toꝰ naiz miserables par le peche de Adã:
la misere est cõmune. Mais cõtre la genera¬
tion qͥ nous faict miserables: dieu noꝰ a prou¬
ueu de regeneration par laq̃lle il nous a deli¬
ure. La generatiõ nous enuoye en misere: ⁊ la
regeneration nous signe a la beatitude. Non
pas (poͬ ce q̃ iay dit q̃ la regeneratiõ nous deli
ure de misere) q̃ incõtinẽt q̃ nous sõmes rege¬
nerez/ q̃ nous soyons en beatitude. Se nous
estiõs bienheureux incõtinent apres q̃ noꝰ se¬
rions regenerez/ ⁊ q̃ nous feussions aux bons
iours: lapostre ne noꝰ diroit pas/ leq̃l parle a
ceulx qui sont desia regenerez ⁊ fideles. En ra
chetãt le temps: car les iours sont mauuais.
Nous aussi qͥ sommes regenerez/ nous som¬
mes es mauuais iours: iusques a ce q̃ la peine
de la mortalite soit finee: ⁊ que la grace de la
souueraine felicite succede.
¶ Ambroise/ ad Demetriadem/ en
la derniere epistre.
¶ Mais pour ce q̃ le filz de dieu est uenu pour
deslier les oeuures du diable: ⁊ poͬ q̃rir ⁊ sau¬
uer ce qͥ estoit perdu: il est manifeste q̃ noꝰ tous
en naissant par Adam sommes coulpables de
dãnation: se nous ne sõmes deliurez par estre
regenerez en Christ. * Dequoy debuõs diligẽ¬
ment cõsiderer en nous mesmes: q̃lle chose on
faict en ce don de regeneration. Car cõbien q̃
toutes les portiõs dung mesme mistere soient
cõioinctes en ung: toutesfoys ce qͥ est faict ui¬
siblemẽt est aultre chose/ q̃ ce qui est celebre in¬
uisiblemẽt. Et nest pas tout ung de la forme
du sacremẽt ⁊ de la uertu: ueu que la forme est
dõnee par loeuure de lhumaine administratiõ
mais la uertu est dõnee par leffect de loeuure
diuine. A la puissance de laq̃lle oeuure doibt
estre ueritablemẽt refere ce q̃ quant lhõme est
laue par dehors. q̃ par dedẽs il est chãge: ⁊ du¬
ne uieille creature est faict une nouuelle: les
uaisseaux de ire sont transferez en uaisseaux
de misericorde: ⁊ la chair de peche est tournee
au corps de Christ. De mauuais sont faictz
iustes/ de prisonniers/ en liberte/ des filz des
hõmes sont faictz enfans de dieu.
¶ Ambroise sur sainct Luc/ au .iii. chap̃.
¶ Comme il soit que lhõme soit faict de deux
natures: cest adire de lame ⁊ du corps: le uisi¬
ble est faict par la chose uisible/ ⁊ linuisible est
cõsacre par le mistere inuisible. * Car le corps
est laue par leaue: les pechez de lame sont net¬
toyez ꝑ lesprit. Aultre chose faisõs nous aul¬
tre chose inuocquõs nous. Cõbien aussi q̃ la
sainctificatiõ de la diuinite uiẽgne aspirer en
ceste eaue. Car leaue nest pas tout le lauemẽt:
mais ces choses ne peuuent estre diuisees en¬
tre elles. Et pourtant aultre chose a este le ba
ptesme de penitẽce: ⁊ aultre chose est la grace.
Le p̃mier est faict de lung ⁊ de laultre: ⁊ le se¬
cond est dung seul. Mais ueu que les pechez
sont cõmuns au corps ⁊ a lame: aussi la puri
fication doibt estre commune.
¶ Augustin ad Bonifacium euesque/
en la . xxiii. epistre.
¶ Tu me demãde/ ascauoir si les parẽs peu¬
uent nuyre a leurs petis enfãs baptisez quãt
ilz rendent peine de les guerir par les sacrifi¬
ces des diables. Et silz ne leur nuysẽt pas * cõ
ment leur proffite la foy des parẽs quant on
les baptise: desq̃lz ne leur peult nuyre la ma¬
lice? Ou ie respondz/ que la uertu de ce sacre¬
ment/ cest adire de ce baptesme salutaire/ est si
grãde es sainctz par lassociation du corps de
Christ: que celuy qui est une fois engẽdre par
la uolupte charnelle des aultres: quant il est
aussi une fois regenere par la uolunte spiri¬
tuelle des aultres il ne peult plus oultre estre
tenu du lien de liniqͥte daultruy/ auq̃l nulle¬
mẽt na cõsentu par sa uolunte. * Aussi uraye¬
mẽt (dit il) lame du pere est a moy: ⁊ lame du
filz est a moy. Lame qͥ pechera icelle mourra:
mais ceste ame ne peche pas: quãt les parens
ou q̃lque autre adiouste les sacrileges des dia
bles a celuy qͥ nen scait riẽs. Mais poͬce il a
tire de Adam ce q̃ par la grace de ce sacrement
est pardõne: que encore ny auoit nulle ame ui¬
uãte separemẽt: cest adire quil ny auoit nulle
ame de laq̃lle fust dit. Lame du pere est a moy/
⁊ lame du filz est a moy. * Et ainsi quãt main
tenãt lhõme est en soymesme faict autre/ q̃ ce¬
stuy qͥ la engẽdre: il nest pas coulpable du pe¬
che daultruy sil ny cõsent. Il a doncques tire
la coulpe de Adam: poͬ ce quil estoit ung auec
cestuy/ ⁊ en cestuy par leq̃l il a tire/ quãt ce qͥl
a tire fut cõmis. Mais lung ne tire pas de lau
tre quãt dung chascun uiuãt de sa propre uie
on peult dire. Lame qͥ pechera icelle mourra.
* Mais quil puist estre regenere par loffice de
la uolunte daultruy: quãt il est offert pour y
estre cõsacre: ung mesme esprit saict cela/ par
lequel celuy qui est offert est regenere. Car il
nest pas escript. Se quelcun nest regenere de
la uolunte des parẽs/ ou de la uolunte/ ou de
la foy de ceulx qͥlz loffrent/ ou des ministrãs.
* Mais se aucun nest regenere de leaue/ et de
lesprit. * Leaue dõcques par dehors donne le
sacrement de grace: ⁊ lesprit besongne par de¬
dens le benefice de grace: en desliãt le lien de
la coulpe/ ⁊ reconseillant le bien de nature il
regenere lhõme en ung Christ/ qui estoit engẽ
dre dung Adam. * Dõcques lesprit regenerãt
est cõmun aux plus grãdz qui offrẽt lenfant/
⁊ au petit enfant offert ⁊ regenere. Pourtant
en ceste societe dung mesme esprit/ la uolunte
des offrãs proffite au petit enfant qͥ est offert.
Mais quãt les parẽs pechent au petit enfant
en loffrãt/ ⁊ le cuidant obliger aux liens sa¬
crileges des diables: lame des deux nest pas
cõmune: tellement aussi quilz puissent auoir
la coulpe commune. Car la coulpe nest pas
ainsi cõmunicquee par la uolunte dung aul¬
tre: cõme la grace est cõmunicquee par lunite
du saĩct esprit. Car lesprit de lhõme ne peult
estre de lung ⁊ de laultre: par leq̃l quãt lung
peche/ ⁊ q̃ laultre ne peche pas/ la coulpe soit
cõmune. Et par ce le petit enfant une fois en¬
gendre de la chair des parens peult estre rege¬
nere par lesprit de dieu: tellemẽt q̃ ceste obliga
tion quil auoit cõtraict soit payee. * Aussi ce
sainct esprit qui habite aux sainctz/ desquelz
une coulombe argentee du feu de charite est
formee: faict ce quil faict/ aussi par le seruice
aucunesfois de ceulx qui ne sont pas seulle¬
ment ignorans par simplesse: mais aussi par
ceulx qui dãnablement sont indignes. Par¬
quoy les petis enfans sont offers/ pour rece¬
uoir la grace spirituelle: nõ pas tant ꝑ ceulx
qui les portẽt en leurs mains (cõbien aussi q̃
par iceulx se faice silz sont bons ⁊ fideles) que
par la societe uniuerselle des sainctz ⁊ des fi¬
deles. Ceulx sont ueritablemẽt entẽdus estre
droictemẽt offers/ de tous ceulx ausq̃lz plaist
qͥlz soiẽt offers: ⁊ desq̃lz sont aydez a la cõmu
nication du sainct esprit par la saincte ⁊ sin¬
guliere charite. Dõcques toute la mere eglise
qͥ est es saĩctz faict cela: car icelle totalle engẽ
dre tous les siẽs/ ⁊ ung chascun des siẽs.
¶ Augustin en son Enchiridion
au .xxxi. Chapitre.
¶ Ueritablemẽt tout le genre humain estoit
tenu a iuste dãnatiõ: et estoiẽt tous filz de ire:
de laq̃lle ire est escript. * Car tous noz iours
sont deffaillis/ et auons deffailly en ton ire.
Noz ans seront meditez cõe laraigne. De la¬
quelle ire aussi dit Iob. Certainemet lhõme
est naiz de la femme de briefue uie/ et plein de
ire. De laquelle ire aussi dit le seigneur Iesu
christ. * Qui croit au filz/ il a la uie eternelle:
mais qui ne croit pas au filz: il na pas la uie
eternelle: mais lire de dieu demeure sur luy.
Il ne dit pas: elle uiendra/ mais dit: elle de¬
meure sur luy. Parquoy tout homme est naiz
auec ceste ire. Pour laq̃lle chose dit lapostre.
* Nous auõs este aussi par nature enfans de
ire cõme aussi tous les aultres. * Cõme il soit
dõcques q̃ les hõmes fussent en celle ire par le
peche originel: ⁊ autãt plꝰ griefuemẽt et plus
mauuaisemẽt quilz y ont adiouste plus et de
plus grãdz pechez: il estoit necessaire dauoir
ung mediateur/ cest adire ung recõsiliateur qͥ
appaisast ceste ire par loblation dung singu¬
lier sacrifice: duq̃l tous les sacrifices de la loy
⁊ des ꝓphetes estoiẽt lombre. De quoy dit La
postre. * Si certainemẽt quãt nous estiõs en¬
nemys/ nous auons este recõseillez a dieu par
la mort de son filz: beaucoup plus/ nous qui
sõmes maintenãt recõseillez en son sãg serõs
nous sauuez de ceste ire par luy. * Mais quãt
on dit q̃ dieu se courrouce: ce nest pas adire qͥl
se trouble/ cõme faict le courage de lhõme qui
se trouble: mais en trãsferãt le mot selon les
mouuemẽs humains sa uengeance qui nest q̃
iuste/ a prins le nom de ire. Doncques par le
mediateur nous sõmes recõseillez a dieu/ ⁊ re¬
ceuons le sainct esprit: tellement que de enne¬
mys nous sõmes faictz filz. * Car tous ceulx
qui sont conduictz par lesprit de dieu/ ceulx
sont les filz de dieu: cela faict la grace par no
stre seigneur Iesuchrist.
1.Coꝝ.15.F. ¶ Le premier hõme
Adam/ a este faict en ame uiuãte: le
dernier Adã a este faict en esprit ui¬
uifiãt. Et ce qui est spirituel na pas
este p̃mier: mais ce qui est animal/
puis apres ce qͥ est spirituel. Le pre¬
mier hõme est terrien de la terre: le
second hõme est celeste du ciel.
¶ Augustin au .ui. liure/ au .xix. cha¬
pitre de Genese a la lettre.
¶ Coustumieremẽt aussi on demande: asca¬
uoir se le corps animal (leq̃l maintenãt nous
auõs) a este premier forme a lhõme du limon
de la terre: ou le corps spirituel tel que nous
aurõs quãt noꝰ ressusciterõs? Cõbien certai¬
nemẽt q̃ lung soit mue en lautre: car le corps
animal est seme ⁊ le corps spirituel se releue¬
ra: mais toutesfoys pourtant demãde on q̃lle
chose a este faicte p̃mier a lhõme/ car si le ani¬
mal a este premier/ nous ne reprendrons point
ce que nous auõs perdu en luy: mais nous re¬
ceurons autant meilleur/ q̃ le spirituel doibt
estre prepose a lanimal: quant nous serons
semblables aux anges de dieu.
¶ Au mesme .xxiiii. chapitre.
¶ Nous serons doncques renouuellez de la
uieillesse de peche: non pas au premier corps
animal auq̃l a este Adam: mais en ung meil¬
leur: cest adire en corps spirituel/ quant nous
serõs faictz semblables aux anges de dieu: cõ
uenables a lhabitation celeste: la ou noꝰ nau¬
rons q̃ faire de la uiãde qͥ se corrõpt. Nous se¬
rõs dõcques renouuellez par lesprit de nostre
pẽsee: selon limage de celuy qͥ nous a cree: la¬
quelle Adam perdit par son peche. Nous se-
rõs aussi renouuellez de chair: quãt ceste cho¬
se corruptible aura uestu incorruption: telle¬
ment que ce soit ung corps spirituel: auquel
nestoit pas encore Adam mue/ mais debuoit
estre mue: sil neust aussi deserui la mort du
corps animal en pechant.
¶ Au mesme .xxu. chapitre.
¶ Certainemẽt le corps de Adam deuãt le pe¬
che pouoit estre appelle mortel selon une cau
se/ ⁊ immortel selon lautre cause. Cest adire
qͥl estoit mortel: poͬce quil pouuoit mourir: ⁊
immortel/ pource quil pouuoit non mourir.
Car cest autre chose de nõ pouuoit mourir: cõ
me dieu a cree aucunes creatures ĩmortelles:
⁊ autre chose de pouuoir non mourir: selon la
quelle maniere le p̃mier hõme fut cree immor
tel: de ce quil luy estoit dõne du boys de uie:
non pas de la constitution de nature: duquel
boys fut separe quant il eut peche affin quil
peult mourir/ que sil neut pas peche/ pouuoit
nõ mourir. Il estoit doncq̃s mortel selõ la con
dition du corps animal: mais il estoit immor¬
tel par le benefice du createur. Car se le corps
animal est mortel pour ce quil pouuoit mou¬
rir: aussi pouuoit estre dit immortel de ce quil
pouuoit non mourir.
¶ Au mesme .xxuii. chapitre.
¶ En ce doncques sõmes nous renouuellez/
selon ce q̃ Adam a perdu: cest adire selõ lesprit
de nostre pẽsee. Mais selon le corps qͥ est seme
animal/ ⁊ resuscitera spirituel nous serõs re¬
nouuellez en meilleur q̃ iamais ne fut Adam.
Car lapostre dit. En uous despouillant du
uieil homme auec ses oeuures: uestez uous du
nouuel hõme qͥ est renouuelle en la cõgnoissã
ce de dieu: selõ limage de celuy qͥ la cree. * Adã
par son peche perdit ceste image imprimee en
lesprit de sa pẽsee: laquelle nous receuons par
la grace de iustice. Car le corps spirituel ⁊ im¬
mortel/ auquel cestuy na pas encore este: ⁊ au¬
quel seront tous les sainctz resuscitans des
mortz/ cestuy est le bien qͥl perdit. Et pourtãt
est ceste premiere estolle/ ou ceste iustice/ de la¬
quelle il est tombe: ou sil signifie le uestemẽt
de corporelle immortalite: cestuy aussi la telle
mẽt perdu/ q̃ a cause du peche na peu paruenir
a icelle. Car aussi dit on quelcun auoir perdu
sa femme ou auoir perdu son honneur: quant
il na pas ce qͥl auoit espoir dauoir/ par ce qͥl
a offense celuy duquel il auoit cest espoir.
¶ Augustin au .ii. liure au .uiii. chap̃. de
Genese: contre les Manicheens.
¶ Nous ne debuõs pas encore entẽdre lhõme
estre spirituel qui est faict en ame uiuãte/ ⁊ est
encore animal. Car adonc fut il faict spiri-
tuel: quant il fut constitue en paradis/ cest
adire en uie bienheureuse/ ⁊ quil receut le cõ-
mandement de perfection: affin quil fust par¬
faict par la parolle de dieu. * Et ainsi apres
quil eut peche/ en soy retirant du commande
ment de dieu: et quil fut chasse hors de para¬
dis/ en ce demoura il quil fust animal. Et
pourtant premier nous uiuons selon lhom¬
me animal/ nous tous qui uiuõs de luy/ qui
sommes naiz apres le peche: iusques a ce que
nous obtenons le spirituel Adam/ cest adire/
nostre seigneur Iesuchrist: qui na pas faict de
peche: ⁊ que nous par luy recreez ⁊ uiuifiez
nous soyons restituez en paradis.
¶ De Predestination/
Uocation/ Iustification/
⁊ Glorification.
Cha.iiii.
¶ Rom̃.8.F.
N
Ous scauons q̃ toutes cho
ses uiẽnent en bien/ a ceulx
qui aymẽt dieu: a ceulx qui
selon le ꝓpos sont appellez sainctz.
Car ceulx qͥl a presceu/ et p̃destine
estre faictz conformes a limage de
son filz: affin q̃ cestuy soit le premier
naiz ẽtre beaucoup de freres: ceulx
doncq̃s quil a p̃destine: les mesmes
aussi a il appelle: ⁊ ceulx quil a ap¬
pelles/ les mesmes aussi a il iustifie:
⁊ ceulx qui a iustifie: les mesmes
aussi a il magnifie.
Ephe.1.A. ¶ Beneict soit dieu/ ⁊
le pere de nostre seigñr Iesuchrist: qͥ
noꝰ a beneict en toute bñdiction spi¬
rituelle es choses celestes ꝑ Christ:
cõme il nous a esleu en luy deuãt la
cõstitution du mõde: affin que nous
feussions sainctz ⁊ sans macule/ en
sa p̃sence/ en charite. Lequel nous
a p̃destine en ladoption des filz/ par
Iesuchrist en luy mesme: selon le ꝓ¬
pos de sa uolunte pour la louenge
de la gloire de sa grace: en laquelle
nous a faictz agreables par son filz
le bien ayme: auquel nous auons la
redemption/ par son sang ⁊c.
¶ Augu. au liure de la predestination
des sainctz/ au .x. Chapitre.
¶ Ceste difference est seullemẽt entre predesti¬
nation ⁊ la grace: q̃ predestination est la p̃pa¬
ratiõ de la grace: mais la grace est le don qͥ est
desia faict. Predestinatiõ est celle qui ne peult
estre sãs p̃sciẽce: mais p̃science peult estre sans
p̃destination. Dieu doncq̃s a presceu par p̃de¬
stination/ ce quil deuoit faire. Mais il peult
prescauoir/ ce aussi quil na pas faict ⁊ ne fera
pas/ cõme tout peche. Et pourtãt aussi qͥl ya
aucunes oeuures qͥ sont tellemẽt peche/ q̃lles
sont aussi les peines des pechez. Dequoy est
dit. * Dieu les a baille en pẽsee reprouuee/ af¬
fin qͥlz faicẽt ce qͥ nappartiẽt pas. Ce nest pas
dõcques icy le peche de dieu/ mais cest le iuge-
mẽt. Et poͬtãt la p̃destinatiõ de dieu/ qͥ est en
bien: cest la preparation de la grace: ⁊ la grace
est leffect de ceste predestination.
¶ Hierosme en lexpositiõ sur lepistre aux
Ephesiens/ au premier Chapitre.
¶ Ceulx qui ont coustume de discuter entre
les parolles/ dient q̃ telle difference est entre
predestination/ et propos: que predestination
signifie ce qͥl doibt uenir daucune chose beau¬
coup par auãt que celuy qui la en sa pẽsee lor
dõne de le faire. Mais propos: cest quãt desia
la deliberation est prochaine: ⁊ que a peu pres
leffect ensuit la pensee ⁊ deliberation.
¶ Fulgẽce/ en son liure ad Monimum.
¶ Certainemẽt aussi la predestination de dieu
nest aultre chose: sinon eternelle preparation
de ses oeuures a uenir.
¶ Augustin en ses meditations/
au .xxuiii. Chap̃.
¶ Nous sõmes toꝰ cõme le drap de la fẽme qͥ
est aux flux de sang: uenãs dune masse corrõ
pue ⁊ souillee: noꝰ portõs en noz frõtz la souil
leure de nostre immundicite (laq̃lle ne pouõs
mucer au moins de toy qͥ uoys toutes choses)
poͬ quoy ne pouõs estre netz, se tu ne noꝰ laue/
qͥ seul es net. * Tu nettoye ceulx dẽtre nous qͥ
sõmes les filz des hõmes/ ausq̃lz il ta pleu de
habiter: lesq̃lz tu as predestine deuãt le mõde/
par les proffõdz ⁊ inaccessibles secretz des iu¬
gemẽs incõprehensibles de ta sapiẽce: (qͥ sont
tousiours iustes combien quilz soient secretz)
es ce sans leurs merites: ⁊ les as appelle du
monde/ et iustifie au monde/ et les magnifie
apres le monde. Mais tu ne faictz point ce¬
cy a tous: dequoy tous les sages de la terre
sesmerueillent/ et en sont tous faillis. * Et
moy aussi seigneur en considerant ceste cho¬
se: ie suis espouente ⁊ tout confus de la haul¬
tesse des richesses de ta sapiẽce ⁊ science: a la¬
quelle ie ne puis attoucher/ ne aux iugemens
incõprehensibles de ta iustice * pour ce q̃ dune
mesme terre tu faictz aucũs uaisseaux en hõ¬
neur: et ses autres en contumelie eternelle.
Ceulx dõcques q̃ tu as esleu pour toy/ entre
plusieurs/ pour estre ton sainct tẽple: ceulx la
nettoye tu: en respandãt sur eulx leaue nette:
desquelz tu cõgnois les noms ⁊ le nõbre * les¬
quelz nullement ne peuuent perir: ausq̃lz tou
tes choses uiengnẽt en bien: mesme aussi les
pechez. Car quãt ilz tõbẽt: ilz ne se rõpẽt pas/
car tu metz ta main soubz eulx/ en gardãt toꝰ
leurs os/ que lung deulx ne soit froisse. Tou¬
tesfoys la mort des pecheurs est tresmauuai-
se: cest adire de ceulx/ que deuant q̃ tu feisse le
ciel ⁊ la terre/ selon le grand abisme de tes iu¬
gemẽs secretz/ mais tousiours iustes: tu les a
presceu a la mort eternelle: desquelz le nõbre
des noms/ ⁊ des mauuais merites est enuers
toy qui a nõbre le nõbre du sablon de la mer/
⁊ as mesure la profondeur de labisme * lesq̃lz
tu as delaisse en leurs immũdicitez: ausquelz
toutes choses uiengnẽt en mal: aussi mesme
leur oraison est tournee en peche: tellement
aussi quant ilz monteroient iusques au ciel/ ⁊
quilz mettroient leur nid entre les estoilles
du ciel: en la fin seront perdus ⁊ mis a neant
comme la fiente.
Ro.11.D. ¶ Certainemẽt les dõs
⁊ la uocatiõ de dieu sõt sãs repẽtãce.
Rom̃.11.D. ¶ O haultesse des ri¬
chesses de la sapiẽce ⁊ sciẽce de dieu/
cõbien sont incõprehẽsibles ses iu¬
gemẽs/ et ses uoyes inuestigables.
Car qui a ꝯgneu le sens du seigñr/
ou qui a este son cõseiller? ou qui est
cestuy qui p̃mier luy a dõne/ ⁊ on luy
en fera la retribution? Car de luy/ ⁊
par luy/ ⁊ en luy sõt toutes choses: a
luy est la gloire au siecle des siecles.
¶ Augustin/ ad Paulinum/ en la
cinquantiesme epistre.
¶ Les dõs ⁊ la uocation de dieu sont sans re¬
pentance. Tu uoys ueritablement estre signi
fiez ceulx qui appartiẽnent au nõbre des pre¬
destinez. Desq̃lz dit en ung autre lieu. * Noꝰ
scauõs q̃ toutes choses uiennẽt en biẽ a ceulx
qͥ ayment dieu: a ceulx qui selon le ꝓpos sont
appellez sainctz. * Car plusieurs sont appel¬
lez: mais peu de gens sõt esleuz. * Mais ceulx
qͥ sont esleuz: iceulx sõt appellez selon le pro¬
pos: esquelz la prescience de dieu/ sans nulle
doubte ne peult estre deceue. * Iceulx a il pre¬
sceu/ ⁊ p̃destine poͬ estre faictz ꝯformes a lima
ge de son filz: affin q̃ cestuy soit le p̃mier naiz
entre plusieurs freres. Ceulx quil a p̃destine/
ceulx mesmes a il appelle. Ceste uocation est
selon le ꝓpos: ⁊ ceste est sans repentance. Et
ceulx qͥl a appelle: ceulx mesmes a il iustifie.
Et ceulx qͥl a iustifie: ceulx mesmes a il glori
fie. Se dieu est poͬ nous: qui sera cõtre nous?
* Ceulx ne sont pas en ceste uocation qui ne
perseuerẽt pas iusques en la fin/ en la foy qui
oeuure par charite: cõbien q̃ aucunement ilz y
cheminẽt pour ung tẽps. Aussi ueritablement
aucuns peuuent estre subit oster de ce monde/
affin que la malice ne chãgeast leur entende¬
ment: si ceulx appartiennẽt a celle predestina
tion ⁊ uocation qͥ est selon le ꝓpos/ ⁊ sans repẽ
tance. Mais affin que aucun presumptueux
ne iuge nullement des choses secretes daul¬
truy: tellement quil dise pourtant ne sont ilz
point ostez subit hors de ceste uie deuãt quilz
soiẽt destructeurs de la foy/ poͬce qͥlz ne chemi
nent pas fidelemẽt en ceste uie ⁊ ce auoit con¬
gneu dieu en leͬs cueurs/ cõbiẽ qͥl sẽblast aul¬
tremẽt aux hõmes: q̃ dira il maintenãt des pe
tis enfãs * lesq̃lz plusieͬs qͥ ont receu le sacre¬
mẽt de la grace Chrestiẽne en cest eage sont ꝑ¬
mis de uenir a leage de uirilite/ ⁊ sont faictz
apostatz cest adire separez de dieu/ la ou ĩfalli¬
blemẽt ilz eussẽt appartenu a la uie eternelle/
⁊ au royaulme des cieulx/ se subitemẽt ilz fus
sent allez hors de ceste uie? Dõt uiẽt cela sinõ
qͥlz nappartiẽnẽt pas a ceste p̃destinatiõ/ ne a
ceste uocatiõ qͥ est selõ le ꝓpos ⁊ sãs repẽtãce?
La cause dõcques poͬquoy les ungz appartiẽ
nẽt a ceste p̃destination ⁊ les autres non: icel¬
le cause peult estre secrete/ mais elle ne peult
estre iniuste. Car y aura il iniqͥte enuerz dieu?
Ia naduiẽgne. Car aussi ceste chose appartiẽt
a ceste haultesse des iugemẽs de laq̃lle lapo¬
stre sainct Paul soy esmerueillãt fut tout estõ
ne/ disãt. O haultesse des richesses ⁊c. * Poͬ¬
tãt urayemẽt les appelle il iugemens: affin q̃
nul nestime q̃ telles choses soiẽt faictes/ ou ꝑ
liniqͥte/ ou par temerite de celuy qͥ les faict/
ou par cas dauẽture/ par ce que aucunes par¬
ties des siecles disposez soubz tant grande sa¬
pience de dieu y enclinent leur influence.
Ro.9.C. ¶ Car quãt ilz nestoiẽt
pas encore naiz et qͥlz nauoiẽt faict
ne bien ne mal: affin que le ꝓpos de
dieu demourast selon lelection: non
point par les oeuures/ mais ꝑ celuy
qui appelle/ luy a este dit * le plus
grãd seruira au moindre. Ainsi quil
est escript. * Iay ayme Iacob/ mais
iay hay Esau. Est dõcques iniquite
enuers dieu? Ia naduiẽgne. Car il
dist a Moyse. * Iauray pitie de ce¬
suy de qui icy eu pitie: ⁊ dõneray mi
sericorde/ a celuy de qͥ iay pitie. Ce
nest pas doncq̃s de celuy qui ueult/
ne de celuy qui court/ mais cest de
dieu qui en a pitie. Car lescripture
dit a Pharaon. Car pour ce mesme
te ay ie excite: affin que ie mõstre en
toy ma uertu/ et affin que mon nom
soit annõce en toute la terre. Il a pi¬
tie dõcques de celuy qͥl ueult/ ⁊ en¬
durcyt celuy quil ueult. Parquoy tu
me diras. Que demande on plus
oultre? Car qui est cestuy qͥ resiste a
sa uolunte. O toy hõme/ qui es tu/
pour respondre a dieu? La chose for
mee dist elle a celuy qui la formee:
poͬquoy mas tu ainsi faict? Le po¬
tier de terre na il pas la puissance/
de faire dune mesme masse/ lũg des
uaisseaux en honneur/ et laultre en
contumelie?
Osee.2.D ¶ Iappelleray celle qͥ
nest pas ma gent/ ma gẽt: ⁊ celle qui
nest pas aymee/ aymee: ⁊ celle qui
na pas obtenu misericorde/ celle qͥ
a obtenu misericorde.
¶ Augustin/ au liure de predestination ⁊
de grace/ au .ii. Chapitre.
¶ Sil a pitie de qui il ueult/ ⁊ endurcit celuy
quil ueult: q̃ demande on plus oultre? Car qͥ
resistera a sa uolũte? Ung chascun cõgnoisse
q̃ par ceste sentẽce nous sõmes fort cõtrainctz
a humilite/ ⁊ a pitie. Car quãt le tresgrand do
cteur en referãt tout a dieu/ desnie tout au for
ces humaines: quelle autre chose enhorte il/
sinon q̃ en nous resinant de tout nostre cueur
en dieu/ nous luy demandions aide de salut?
Celuy dõcques q̃ ceste diuersite de la dispẽsa¬
tion de la grace diuine/ esmeut: ⁊ qͥ cuide estre
iniuste de desnier a lung ce q̃ lautre a receu: qͥl
entẽde cõment le diuin psalmiste a dit. * Tou
tes les uoyes du seigñr sont misericorde ⁊ ue¬
rite * ⁊ quil recõgnoisse q̃ dieu agite les cho¬
ses humaines de tel iugemẽt: que iustement il
rend les peines deues/ ou les pardõne miseri¬
cordieusemẽt. La souillure de la racine macu
lee est tellement esparse par les branches des
generatiõs * que aussi ung enfant dung iour
nest pas priue du peche de la premiere preua¬
rication: sil nest deliure par la grace du saul¬
ueur qui ne luy est pas deue. Que si cestuy
nest pas sans peche/ qui nen peult auoir de
propre: il est doncques manifeste/ quil a tire
ce peche daultruy: duquel dit lapostre. * Le
peche est entre au monde par ung homme/ et
la mort par le peche. Et celuy qͥ nye ceste cho¬
se: il nye premieremẽt que nous soyons mor¬
telz. * Car la mort nest pas la cõdition de na¬
ture: mais cest la peine du peche: ⁊ est necessi¬
te q̃ la peine suyue le peche. Si doncq̃s (cõme
il appert) nous sõmes tous naiz debteurs de
la semẽce du preuaricateur: pource q̃ en Adam
tous ont peche: ⁊ q̃ ceste masse est cõdẽnee des
le cõmencement/ de laquelle nous descendõs:
nul ne soit si hardy q̃ de se cõplaindre de sa du
rete ou de sa peine: laq̃lle peine aussi est deue
a ceulx qͥ ne sõt pas en leurs propres pechez/
mais seullemẽt sont en la cõdition de la natu
re pecheresse. Mais ce que dieu dõne sa miseri
corde (qͥ nest pas tenu de le faire) a aucuns qui
sont cõuertis par la uocation gratuite: on ne
le doibt pas referer a liniustice du dispensa¬
teur: mais a la largesse tresmisericordieuse du
donnant/ par raison de uerite.
¶ Augustin en son manuel/ au
xcui. Chap̃.
¶ Mais qͥ est celuy qui soit si insipient: quil
dise que dieu ne peult cõuertir en bien les mau
uaises uoluntez des hõmes/ telles quil uoul¬
dra/ quant il uouldra/ ⁊ la ou il uouldra?
Mais quant il le faict: il faict par sa miseri¬
corde: ⁊ quãt il ne le faict point: par iugement
ne le faict il pas. * Car il a pitie de celuy quil
ueult/ ⁊ endurcit celuy qͥl ueult. Et quãt lapo
stre disoit ceste chose il dõnoit louẽge a la gra
ce. A la louenge de laq̃lle auoit desia parle de
ces deux enfans au uẽtre de Rebecca: ausq̃lz
deuãt quilz fussent naiz/ ⁊ qͥlz nauoient faict
ne bien ne mal: affin que selon lelectiõ le pro¬
pos de dieu demourast: fut dit non pas pour
les oeuures/ mais par celuy qui appelle: que
le plus grand seruiroit au moindre. Pour la¬
q̃lle chose adiousta ung aultre tesmoignage
propheticque/ la ou est escript: * Iay ayme Ia
cob: mais iay hay Esau. Et sentãt q̃ ce qui est
dit peult esmouuoir ceulx/ qͥ ne peuuent entẽ
dre par leur entendemẽt ceste haultesse de gra
ce: dict. Que dirons nous doncques? Iniquite
est elle enuers dieu? Ia naduiẽgne. Car il sem
ble q̃ ce soit iniustice: q̃ sãs aucuns merites de
bõnes ou mauuaises oeuures: dieu ayme lũg
⁊ haye lautre. * En laquelle chose sil uouloit
entendre des oeuures a uenir/ assauoir ou des
biens de lung/ ou des maulx de lautre: les¬
quelles totallement dieu scauoit par auant:
il ne diroit nullemeut: non pas pour les oeu¬
ures: mais diroit/ par les oeuures a uenir: et
en telle maniere rendroit la solution de ceste
q̃stion: mesme ne feroit nulle question. Mais
quant maintenant ⁊ eut respondu: ia nad¬
uiengne: cest adire ia naduiengne quil y ait
iniquite enuers dieu: incontinent apres/ affin
quil prouuast que ce nest pas faict par ini¬
quite qui soit en dieu: il dit. Certainement il
a dit a Moyse. * Iauray pitie de celuy a qͥ ie
faictz misericorde: ⁊ feray misericorde a celuy
de qui iay pitie. Car qui est celuy (sil nest
fol) qui estime que iniquite soit enuers dieu:
soit quil enuoye le iugement de peine a ce¬
luy qui en est digne: soit quil faice misericor¬
de a celuy qui nen est pas digne? Finablemẽt
il conclud et dit. *Ce nest pas doncques du
uueillant ne du courrant: mais uient de dieu
qui faict misericorde. Et ainsi tous les deux
enfans par nature estoient naiz enfans de ire/
* non pas urayemẽt par leurs ꝓpres oeuures:
mais obligez par le lien de dãnatiõ originele¬
mẽt uenãt de Adã. Mais celuy qͥ a dit iauray
pitie de celuy a qui ie sais misericorde: ⁊ feray
misericorde a celuy de qͥ iay pitie: il a ayme Ia
cob par sa misericorde gratuite: ⁊ a hay Esau
par iugemẽt qͥ luy estoit deu. Et cõbien qͥl fut
deu a tous deux: lung toutesfois cõgneut en
laultre/ quon ne se doibt pas glorifier de ses
merites differẽtes a laultre: de ce q̃ en la mes¬
me cause il ne luy est pas aduenu le mesme
tourmẽt: mais q̃ ce luy est donne ꝑ la largesse
de la diuine grace: car ce nest pas du uueillãt/
ne du courãt: mais il uiẽt de dieu qui faict mi
sericorde. Et faict toutes choses par ung tres¬
hault ⁊ tressalutaire mistere. Et (cõme son di¬
soit) la face des sainctes escriptures cõsiderãt
diligẽmẽt ceste chose/ nous admõneste. * Que
celuy qui se glorifie: qͥl se glorifie au seigñr.
¶ Augu. au liure de la predestinatiõ
des sainctz/ au .iiii. chapitre.
¶ Mais ce qui sensuyt. Il endurcit celuy qͥl
ueult: icy laffection de la pensee humaine est
ung petit confuse/ par la nouuellite de la pa¬
rolle. Mais il ne le fault pas tellemẽt entẽ-
dre: q̃ dieu faice la durete du cueur en lhõme:
laquelle ny a pas este par auant. Car quelle
chose est la durete du cueur: sinon obuier aux
cõmandemẽs de dieu? * Parquoy tout ce que
lhõme/ qui est naiz apres ceste preuarication/
seuffre de tourmẽtz: quil confesse q̃ iustement/
luy est rendu ⁊ meritoirement. On dit/ q̃ dieu
endurcist cestuy/ qͥl ne ueult pas amolir. Ainsi
pareillement dit on que dieu aueuglyt celuy/
quil ne ueult pas enluminer. Car ceulx quil
a p̃destine/ ceulx mesmes a il appelle ⁊c. Car
celuy qui nous a donne la grace destre/ celuy
mesme nous donne la grace que nous soyõs
en sa faueur ⁊ amour.
¶ Augu. en son Manuel. Chap̃.xcuiii.
¶ Ueritablemẽt dieu discerne seullemẽt par
sa grace/ ceulx qui sont rachetez/ de ceulx qui
sont perdus: lesq̃lz une mesme cause uenãt de
la generatiõ les auoit assemble en une masse.
Mais celuy qui oyt cecy: tellement quil dise:
quelle chose ueult on plus se cõplaindre: car
qui resistera a sa uolunte? Non pourtãt quil
ne luy semble pas q̃ dieu soit a blasmer/ poͬce
quil faict misericorde a celuy quil ueult/ ⁊ en¬
durcist celuy quil ueult. Ia ne aduiengne que
nous soyõs hõteux de respondre ce que nous
ueons que Lapostre a respondu. O toy hõme
qui es tu pour respondre a dieu? La chose for¬
mee dit elle a celuy qui la faict: poͬquoy mas
tu ainsi faict? Et en ce lieu/ aucuns folz esti¬
ment/ que Lapostre a failly en ceste responce:
⁊ que petitement a reprime laudace du contre¬
disant. Mais ce qͥl a dit a grand poidz/ asca¬
uoir. O toy hõme qui est tu pour respondre a
dieu? Et en telles questiõs/ rappelle lhõme a
la cõsideration de sa capacite/ a peu de parol
les: mais selon la chose/ la response est grãde:
Car sil nentend pas ces choses: qui est il pour
respõdre a dieu? Aussi sil lentẽd/ dautãt treu¬
ue il moins a respondre. * Car sil lentend: il
uoit que tout le genre humain/ est de tãt grãd
⁊ iuste iugemẽt diuin condẽne en la racine apo
staticque: q̃ quãt aussi nul nen seroit deliure/
encore nul ne pourroit iustemẽt uituperer la
iustice de dieu: ⁊ fault q̃ ceulx qͥ sont deliurez
soient tellemẽt deliurez: q̃ de plusieurs qui ne
sõt pas deliurez/ ⁊ qͥ sont delaissez en tresiuste
dãnation/ il fust monstre quelle chose toute la
multitude auoit deseruy: ⁊ aussi la ou le iuste
iugemẽt menoit ceulx qͥ sont deliurez/ si sa mi
sericorde nõ deue ne leur subuenoit: affin que
toute bouche de ceulx qͥ se ueullẽt glorifier de
leurs merites/ soit estoupee: * ⁊ que celuy qui
se glorifie/ quil se glorifie au seigneur.
¶ Augustin ad Sixtum prestre Ro¬
main en lepistre .cu.
¶ De ce que plusieurs estiment que dieu soit
accepteur de personne: en ce quilz croient/ que
sans aucuns merites precedens/ il faict mise¬
ricorde a ceulx quil ueult/ ⁊ appelle ceulx qͥl
ueult/ ⁊ faict ceulx quil luy plaist religieux:
iceulx cõsiderent peu/ q̃ a celuy qui est damne
luy est deuemẽt la peine rendue/ ⁊ a celuy qui
est deliure/ luy est dõnee la grace nõ deue: tel¬
lement que lung ne se peult complaindre/ ne
lautre soy glorifier: ⁊ q̃ plus tost icy ny a q̃l¬
que acception de personne/ la ou il les enue¬
loppe dune mesme masse de damnation et de
peche: * affin que celuy qui est deliure apprẽ¬
gne par celuy qui nest pas deliure/ que aussi a
luy appartenoit la damnatoin/ se la grace ne
luy subuenoit. Que si cest grace: il fault q̃lle
soit dõnee sans q̃lque merite/ ⁊ par bonte gra¬
tuite. Mais cest chose iniuste (disent ilz) q̃ en
une mesme mauuaise cause/ lung est deliure/
⁊ lautre est pugny. Cest dõcques iuste chose q̃
lung ⁊ lautre soient pugnis: qͥ niera ceste cho
se? Rendõs graces dõcques au saulueur: quãt
nous ne ueons point quil nous soit rẽdu/ ce q̃
nous cõgnoissons estre rẽdu en la dãnatiõ de
ceulx qͥ sont semblables a nous/ laq̃lle chose
aussi nous estoit deue. Car si lung et lautre
estoiẽt deliurez on ne scauroit pas quelle chose
est deue au peche par droicte iustice: ⁊ se nul ne
estoit deliure on ne scauroit pas q̃lle chose se¬
roit dõnee par grace. Affin dõcq̃s q̃ en ceste tres
difficile q̃stion noꝰ usons des parolles de lapo
stre. * Dieu uoulãt mõstrer son ire/ ⁊ demon¬
strer sa puissance ⁊c. La ou pour ce q̃ toute la
masse est dãnee: la iustice rend la contumelie
deue/ ⁊ la grace donne lhõneur non deue: non
point par la prerogatiue du merite/ non point
par la necessite/ non point par la temerite de
fortune: mais par la haultesse des richesses de
la sapiẽce de dieu. Poͬquoy dõcques se uãte¬
roit de ses merites celuy qͥ est deliure: auq̃l sil
luy estoit rendu selon ses merites/ il ne seroit
sinõ dãme? * Les iustes dõcq̃s nõt ilz nulz meri
tes? Ilz en ont urayemẽt/ poͬce qͥlz sont iustes:
mais les merites nont pas faict qͥlz ayent este
iustes. Car ilz ont este faictz iustes/ quant ilz
ont este iustifiez. Mais cõe dit lapostre. * Uoꝰ
estes iustifiez pour neant/ par sa grace. Si
nous demandõs le merite de lendurcissemẽt.
Certainement toute la masse par son merite
est iustemẽt dãnee: et dieu ne lendurcist pas en
luy baillant la malice/ mais il lendurcist en
ce quil ne luy dõne pas misericorde. Et ceulx
a qui il faict le don/ ilz nen sõt pas dignes/ ⁊
si ne le deseruẽt pas: mais plus tost sõt dignes
⁊ deseruẽt q̃ ce ne leur soit dõne. Mais si nous
demandons le merite de misericorde * nous ne
le trouuerons point: car il nen ya pas/ affin q̃
grace ne soit euacuee/ selle nestoit pas donnee
gratuitemẽt/ mais quelle fut rendue meritoi¬
remẽt. Car si nous disons q̃ la foy a precede/
en laquelle estoit le merite de grace: quel me¬
rite a lhõme deuãt la foy? * Car quelle chose
a il/ quil ne le ait receu? Que si lhõme uou¬
loit demãder q̃lle chose il auroit merite deuãt
la grace/ pour la receuoir: lhõe pourroit trou
uer ses maulx/ ⁊ nõ pas des biens: uoire aussi
quãt la grace du saluateur le trouueroit seu¬
lemẽt ayãt uescu ung iour sur la terre.
¶ Hierosme a Hedibie/ en la question
x. au .iiii. Tome.
¶ Se Esau ⁊ Iacob nestoiẽt pas encore naiz/
⁊ silz nauoiẽt encore faict ne biẽ ne mal/ pour
perdre lamour de dieu/ ou pour loffenser: et q̃
leur election/ ou abiection mõstre q̃ ce nestoit
point par le merite dung chascũ deulx/ mais
par la uolunte de celuy qui esleit ou qui re¬
iecte: q̃ dirõs nous doncq̃s? Dieu est il iniuste?
Selon lexemple quil dit a Moyse * Ie feray
misericorde a celuy de qui iay pitie: et auray
pitie de celuy a qͥ ie fais misericorde. Dõcques
se nous (dit il) receuons cela: q̃ dieu faice tout
ce qͥl luy plaist: ⁊ que sans oeuure ou sans me
rite il eslise ou cõdemne aucun: il sensuit dõc¬
ques/ que ce nest pas du uueillant/ ne du cou¬
rant/ mais cest de dieu qui faict misericorde:
principalemẽt la ou la mesme escripture/ cest
adire/ le mesme dieu dit a Pharaõ. En ce mes
me te ay ie excite: affin quen toy ie monstre ma
uertu: et que mon nom soit annonce en toute
la terre. * Sil est ainsi: ⁊ que pour sa uolun¬
te il faice misericorde a Israel/ et endurcisse
Pharaon: on faict doncques pour neant la
querelle et la complaincte/ de ce que nauons
faict nulz biẽs/ ou que nous auons faict les
maulx: ueu que en sa puissance et en sa uou¬
lunte es de eslire ou de rebouter aucun/ sans
quelque bõnes oeuures ou mauuaises: ⁊ prin
cipalement ueu que la fragilite humaine ne
peult resister a sa uolunte. * Mais la cha¬
leur du soleil nest que une chaleur: et toutes¬
fois selõ les creatures qui sont dessoubz luy/
les unes il les fond/ et endurcist les aultres:
il espars les unes/ ⁊ restraĩct les aultres. Car
la cire sespart/ et la terre sendurcist: ⁊ toutes¬
fois la nature de la chaleur nest pas diuerse.
Pareillement aussi la bonte ⁊ la clemence de
dieu/ endurcit les uaisseaux de ire qui sont cõ
uenables a la perdition/ cest adire le peuple de
Israel: et appelle les uaisseaux de misericor¬
de quil a prepare pour la gloire: cest adire le
peuple gentil.
Rom̃.11.A. ¶ Les demourãs sont
sauuez/ selon lelectiõ de la grace de
dieu. Que si cest par la grace desia
nest ce poĩt par les oeuures. Aultre¬
mẽt grace ne seroit pas grace: quoy
doncq̃s? Israel na pas obtenu ce qͥl
demãdoit: mais lelection la obtenu:
⁊ tous les autres ont este aueuglis/
cõme il est escript. Dieu leur a dõne
lesprit de compunction: des yeulx
affin quilz ne uoyent/ ⁊ des aureil¬
les affin quilz ne oyent/ iusques au
iourdhuy.
Rom.11.D. ¶ Il est uerite que selõ
leuangile ilz sont ennemis/ a cause
de uous: mais selon lelection ilz sõt
les biens aymez a cause des peres.
Les dõs ⁊ la uocation de dieu sont
sans repentance.
¶ Augustin/ au liure de la predestina¬
tion des sainctz/ au .xui. Chapitre.
¶ Il est uerite que selon leuãgile ilz sont en¬
nemis a cause de uous: mais selon lelectiõ ilz
sont bien aymez/ a cause des peres. Quest ce/
selon leuangile ilz sont ennemis a cause de
uous: sinon q̃ linimicite par laquelle ilz occi¬
rent Christ/ a prouffite a leuangile/ comme
nous uoyõs sans doubte? * Et ce monstre il
estre uenu par la dispense de dieu: lequel aussi
scait bien user des mauuais: non pas que les
uaisseaux de ire luy prouffitent: mais par ce
quil en use en bien/ ilz prouffitent aux uais¬
seaux de misericorde. Car quelle chose se pou
uoit dire plus manifestement/ que ce qͥ est dit.
Selon leuãgile ilz sont ennemis/ a cause de
uous? * Il est doncq̃s en la puissãce des mau¬
uais de pecher. Mais que par ceste malice ilz
faicẽt une chose ou laultre en pechant/ il nest
pas en leur puissance/ mais est de dieu qͥ diui¬
se les tenebres ⁊ les ordõne: tellemẽt aussi que
de ce qͥl font cõtre la uolunte de dieu/ nest au¬
tre chose acõplie q̃ la uolunte de dieu. Uoicy
ce qͥ est dit. Selon leuãgile ilz sont ennemis a
cause de uous. Car la main ⁊ le cõseil de dieu
en auoit autãt p̃destine poͬ estre faict par les
Iuifz ennemis: qͥl estoit necessaire a leuãgile/
a nostre cause. Mais q̃lle chose est ce qͥ sẽsuit.
Selõ lelectiõ ilz sõt biẽ aymez a cause des pe
res? Les ennemis de dieu qͥ sont peris en leurs
inimictiez/ ⁊ ceulx qͥ sõt de la natiõ qui peris¬
sent encore par estre cõtraire a Christ: sont ilz
esleuz ⁊ bien aymez? Ia naduiengne. Qui se¬
roit si fol de dire ces choses? * Mais combien
que ces deux motz icy (ascauoir ennemis/ et
bien aymez) soient entre eulx contraires: et
quilz ne cõuiennent pas a une mesme person
ne: toutesfois peuuent estre ditz de la mesme
nation des Iuifz/ ⁊ de la mesme semence selon
la chair de Israel: aux ungz poͬ leur p̃uarica
tion/ aux autres poͬ la benediction de Israel.
* Dequoy aussi apres q̃ cestuy a dit. Selõ le¬
lection sõt bien aymez/ a cause des peres/ cõse
quẽment dit ce dequoy nous traictõs. Car les
dons ⁊ la uocatiõ de dieu sont sans repẽtãce:
cest adire/ il demeurẽt fermes sans mutation.
Ceulx qͥ appartiẽnent a ceste uocation: tous
sont enseignez de dieu: et nul dentre eulx ne
peult dire: iay creu poͬ ainsi estre appelle: car
la misericorde de dieu la preuenu/ par laquel¬
le a este ainsi appelle pour croire.
1.Corĩ.1.D. ¶ Mes freres regar
dez uostre uocation: car plusieͬs sai¬
ges selõ la chair ne sõt pas esleuz ne
plusieͬs puissãs/ ne plusieͬs nobles:
mais dieu a esleu les folles choses
du mõde/ affin quil cõfonde les sai¬
ges: ⁊ les foibles choses du monde:
affin quil confonde les fortes: ⁊ les
choses non nobles ⁊ contẽptibles/ ⁊
les choses qui ne sont pas: affin qͥl
destruise les choses qͥ sont: affin que
toute chair ne se glorifie en sa pre¬
sence: mais uous estes de par luy en
Iesuchrist lequel est faict uostre sa¬
pience ⁊ uostre iustice/ ⁊ uostre sain¬
ctification ⁊ redẽption: affin q̃ ainsi
quil est escript. Celuy qui se glori¬
fie/ quil se glorifie au seigneur.
Gala.1.C. ¶ Mais quãt il a pleu
a celuy qͥ ma separe du uẽtre de ma
mere: ⁊ ma appelle par sa grace.
1.Pet.1.A. ¶ Pierre apostre de Ie¬
suchrist: aux estrangiers espars es
parties de Põte de Galatie/ de Ca
padoce: de Asie ⁊ de Bithinie: esleuz
selon la prescience de dieu le pere en
sainctificatiõ de lesprit/ par lobediẽ¬
ce et larrousement de Iesuchrist: la
grace ⁊ la paix uoꝰ soit multipliee.
Beneict soit dieu/ ⁊ le pere de nostre
seigneur Iesuchrist.
1.Pet.5.C. ¶ Mais le dieu de tou
te grace/ qui nous a appelle en sa
gloire eternelle/ par Iesuchrist ayãs
ung petit souffert: iceluy parfera/ cõ¬
fermera/ ⁊ ꝯsolidera. A luy soit gloi¬
re ⁊ empire aux siecles des siecles.
2.Tim̃.1.C. ¶ Lequel nous a de¬
liure ⁊ appelle/ par sa saincte uoca¬
tion: nõ pas selõ noz oeuures: mais
selõ son propos/ ⁊ la grace qui nous
a este donnee par Iesuchrist/ deuãt
les temps des siecles.
Rom̃.1.A. ¶ Par lequel noꝰ auõs
receu la grace/ ⁊ loffice dapostre/ en
son nom en toutes gens/ affin quilz
obeissent a la foy: entre lesquelz uoꝰ
estes aussi appellez de Iesuchrist: a
tous ceulx qui sont a Rõme biẽ ay¬
mez de dieu/ appellez sainctz.
¶ Augustin au liure de lexposition
cõmẽcee sur lepistre aux Romains.
¶ A tous (dit il) qui sont a Rõme bien aymez
de dieu/ appellez sainctz.* Icy aussi mõstre il
la benignite de dieu/ plus tost/ que leur meri¬
te. Car il ne dit pas/ a ceulx qui ayment dieu:
mais aux biens aymez de dieu. Car il nous a
premier ayme: deuãt tous noz merites: affin q̃
nous qui sommes aymez nous laymissions.
¶ Augustin/ contre deux epistres
des Pelagiens ad Bonifacium au
second liure/ au .ix. Chapitre.
¶ Les pelagiens disent quilz confessent/ que
aussi la grace ayde le bon propos dung cha¬
scun: mais toutesfoys elle ne dõne pas lestu¬
de de uertu a celuy qui resiste. Et disent cela/
comme lhomme aye bon propos de soymesme
sans layde de dieu/ et lestude de uertu: par le¬
quel merite precedent il est digne destre ayde
par la grace de dieu suiuante: car par aduen¬
ture cuident ilz que lapostre ait ainsi dit.
* Nous scauons que toutes choses aident en
bien a ceulx qui ayment dieu: a ceulx qui se¬
lon le propos sont appellez * tellement quil
uoulust entendre le propos de lhõme: lequel
propos suyue la misericorde de dieu qui ap¬
pelle/ comme bon merite: ignorans que ceste
parolle (qui selon le propos ont este appellez)
a este dicte/ pour entendre le propos de dieu/ et
non pas de lhomme: par lequel a presceu et
predestine pour estre conformes a limage de
son filz ceulx quil a esleu deuant la constitu¬
tion du mõde. Car tous ceulx qui sont appel¬
lez/ ne sõt pas appellez selon le propos. * Car
plusieurs sont appellez/ mais peu de gẽs sont
esleuz. Ceulx doncques sont appellez selon
le propos/ qui sont esleuz deuant la constitu¬
tion du monde. Il est uerite que la grace sui¬
uãt/ ayde le bon propos de lhõme: mais aussi
le bon propos ne seroit pas/ se la grace ne pre¬
cedoit. Aussi la bõne estude de lhomme/ com¬
bien quelle soit aydee par la grace quant elle
est cõmencee: toutesfoys aussi ne cõmence elle
pa◊◊◊◊◊ la grace.
¶ Augustin/ au liure de la correction
⁊ de la grace. Chapitre .uii.
¶ Mais qͥ est celuy qui te iuge? Et q̃lle chose
as tu q̃ tu ne le aye receu? Et si tu las receu:
pourquoy tẽ glorifie tu cõme si tu ne lauoys
point receu? nous debuõs entẽdre * que nul ne
peult estre discerne de ceste masse de perdition
qui a este faicte par le p̃mier Adam: sinon en
ce quil a ce don: que tout ce qͥl a/ quil la receu
par la grace du saulueur. Tous ceulx donc¬
ques qͥ sont discernez de ceste originale dãna¬
tiõ/ par la largesse de ceste grace diuine: il nest
pas doubte que aussi leur est ꝓcure de ouyr la
saincte euãgile: ⁊ quãt ilz loyent/ ilz y croyẽt:
⁊ perseuerẽt en la foy qui besongne par chari¬
te iusq̃s en la fin: que si aucunesfois ilz offẽ¬
sent: ilz sont amẽder par correction: aussi au¬
cuns diceulx/ cõbien quilz ne soient pas cor¬
rigez par les hõmes: toutesfois retournent en
la uoye quilz auoyẽt delaissez: ⁊ aucuns ap̃s
quilz ont receu ceste grace toute leur uie sont
tirez aux perilz de ceste uie/ ⁊ aucunesfois par
la mort hatiue. * Et certainemẽt celuy qͥ les a
faict estre uaisseaux de misericorde/ faict tou¬
tes ces choses en eulx: leq̃l aussi les a esleu
en son filz/ deuãt la constitutiõ du mõde/ ꝓ le¬
lectiõ de grace. Si cest dõcq̃s grace/ desia nest
ce point par les oeuures. Certainemẽt ilz sõt
esleuz par lelectiõ de grace/ sãs leurs merites
precedẽs: car la grace leur est tout merite.
¶ Ambroise/ de la uocation des gen¬
tilz au premier liure. Chap̃.u.
¶ Regarde a toute la multitude des petis en¬
fans: esquelz excepte le peche par leq̃l le gẽre
humain est naiz en dãnation/ nul ne peult iu
ger qͥl y ait aucuns merites precedẽs ou a ue¬
nir. * Mais tous ceulx de quoy icy nous par¬
lons/ deuãt quilz ayẽt usaige de q̃lque enten¬
dement/ deuãt le franc arbitre de la uolunte:
les ungz sont regenerez a beatitude eternelle/
les aultres passẽt oultre a perpetuelle misere
sãs estre regenerez. Si tu ꝯfesse la coulpe ori¬
ginale/ tout le nõbre est en peche: se tu cherche
linnocẽce uertueuse: toute la multitude est en
uice. La iustice humaine ne trouue pas de dif¬
ferẽce: mais la grace de dieu inenarrable trou
ue bien q̃lque chose q̃lle eslise. Le cõseil est au
secret diuin: mais le don est manifeste: la pitie
mõstre loeuure/ mais la puissãce muce la cau
se. Que si tu regarde a ceulx/ qͥ uiuẽt longue¬
ment en leurs uices ⁊ pechez: puis sont renou
uellez en la fin de leur uie du sacremẽt de bap¬
tesme de Christ: ⁊ sans q̃lque suffrage de bon¬
nes oeuures/ sont transportez en la cõpaignie
du royaulme celeste: cõment entẽdras tu le di-
uin iugement/ se tu ne congnois sans doubter
* que les dons de dieu sont dõnez pour neant.
Et cõme ilz ne sõt nulz pechez si delectables/
qui puissent empescher le don de grace: aussi
nulles oeuures ne peuuẽt estre si parfaictes/
ausquelles par iugemẽt soit deu cõme retribu
tion/ ce qui est dõne pour neant. * Car aultre¬
ment la redemption du sang de Christ seroit
uaine: ⁊ la p̃rogatiue des humaines oeuures
ne dõneroit pas lieu a la misericorde de dieu:
se la iustificatiõ qui est faicte par grace estoit
deue aux merites precedens: tellement q̃ ce ne
seroit pas le don du donnant/ mais seroit le
loyer de celuy qui oeuure.
¶ Au mesme liure/ au .uii. Chapitre.
¶ Mais des petis enfans/ q̃ sans aucun me¬
rite de bonne uolunte/ ont leur cause cõmune
auec les autres hommes mortelz/ quant a la
playe originale: on ne peult amener q̃lque ex¬
positiõ par laquelle soit enseigne/ pourquoy
les ungz sont sauluez qui sõt regenerez/ ⁊ les
autres sont perdus sans estre regenerez. Lame
de tout uiuãt/ ⁊ lesprit de toute chair humai¬
ne est soubz la prouidẽce ⁊ la puissance de ce¬
luy qui les tient en sa main.
¶ Au second liure du mesme. Chap̃.uii.
¶ Il nest pas licite de croire/ q̃ ceulx qui nont
pas receu le sacrement de regeneration/ soient
appartenans a aucune beatitude. Mais on
doibt plus estre esmerueille ⁊ estõne: que la ou
loeuure ny empesche pas/ la ou larbitre ny re
siste pas/ la ou est la mesme misere/ la mesme
imbecillite/ ⁊ la ou la cause est cõmune: que le
iuge ne faict pas a lũg cõme a lautre: ⁊ ceulx
q̃ labiection reprouue sont telz/ que ceulx que
lelection prent pour soy. Et plusieurs autres
choses trouuerez uous au mesme lieu.
¶ Au mesme liure/ au dernier Chap̃.
¶ Beneict soit dieu/ ⁊ le pere de nostre seigñr
Iesuchrist: qui nous a beneit ⁊c. Et toutes les
autres choses quil assemble soubz la predica¬
tion dung mesme sens: enseignant que le don
⁊ loeuure de la grace/ est tousiours demoure
au conseil eternel de dieu: ⁊ que tous les filz
de adoption ne sont pas seulement esleuz au
tẽps auquel sont appellez eulx uiuãs: mais
aussi auãt que le monde fut faict. En laquel¬
le election/ tout ce qui na pas este precongneu
des hõmes: par nulle raison ne leur peult ad¬
uenir. * Car tous ceulx qui doibuent uenir au
royaulme de dieu de quelque tẽps quilz soiẽt
appellez: ilz sont signez en ladoption deuant
que tous les siecles ayẽt este. Et cõme nul in¬
fidele nest nombre en ceste compaignie: aussi
nul fidele ne peult estre separe de ceste societe.
Mais ceste eternelle ⁊ tousiours tranquille
congnoissance/ ne nous contrainct point par
quelque necessite/ de pecher: ⁊ aussi liniquite
ne descend pas dont la iustice uient. Car com
me il soit que dieu qui est bon/ ait faict toutes
choses bonnes: et quil ny ait nulle mauuaise
nature * la transgression uoluntaire est de¬
scendue/ des franches uoluntez: dequoy a
este bon quelles ayent este faictes libres: et la
nature muable/ de laquelle son integrite de¬
pẽdoit de lessence incommuable: et se desioin¬
gnist du souuerain bien/ en tant quil se dele¬
ctoit mauuaisement de son propre bien: a la¬
quelle ruine maintenant y remedie la grace
de dieu. * Et pourtant est uenu Iesuchrist en
ce monde/ pour briser les oeuures du diable/
lesquelles sont tellemẽt brisees: que en la de¬
struction dicelles/ fault aussi que ceulx qui
sont secourus/ ayent peine: car aussi ceste cho¬
se est donnee de celuy qui sauue.
Prouerb.16.A. ¶ Le seigñr a faict
toutes choses poͬ soymesme: uoire
aussi linfidele poͬ le mauuais iour.
Prouerbi.20.D. ¶ Les uoyes de
lhõme sont adressees du seigneur: ⁊
qui est cestuy des hommes qui puis¬
se entendre sa uoye?
Prouerbio.16.B. ¶ Le cueur de
lhomme dispose sa uoye: mais le sei
gneur adresse ses pas.
Amos.3.B. ¶ Il ny aura nul mal
en la cite: q̃ le seigñr ne laye faict.
Hiere.10.D. ¶ Seigñr ie cõgnois
que la uoye de lhõme nest pas en sa
puissance: ⁊ nest pas en la puissance
de lhõme quil adresse ses pas.
Threñ.3.E. ¶ Qui est cestuy/ qui
a dit quil seroit faict: sans que le sei
gneur le commande?
Ecclĩ.7.B. ¶ Considere les oeu¬
ures de dieu: que nul ne peult corri¬
ger celuy que dieu a delaisse.
Ecclĩ.11.B. ¶ Comme tu ignore
q̃lle et la uoye de lesprit: et par q̃lle
raison sont ensemble liez les os au
uentre de la femme enceincte: ain¬
si ne scais tu point les oeuures de
dieu/ leq̃l est fabricateur de toutes
choses.
1.Reg.2.A. ¶ Le seigneur mor¬
tifie et uiuifie: il meine aux enfers
⁊ les rameine.
1.Regum.2.B. ¶ Il gardera les
piedz de ses sainctz: et les infideles
se tairõt en tenebres: car lhõme ne
sera pas renforce de sa force.
¶ Au mesme/ des filz de Hely. E.
Et ilz nont pas ouy la uoix de leur
pere: pource que le seigñr les uoulu
occire.
1.Reg.10.D. ¶ Une partie de lar¬
mee sen alla auec Saul desq̃lz dieu
auoit touche les cueurs.
3.Reg.12.D. ¶ Le roy ne obtẽpera
pas au peuple: pource q̃ le seigneur
lauoit destourne arriere.
¶ Augustin/ au liure du franc arbitre
⁊ de la grace/ au .xx. Chapitre.
¶ Il me sẽble q̃ iay assez dispute/ cõtre ceulx
qͥ uehemẽtemẽt parlent cõtre la grace de dieu:
par laq̃lle grace la uolunte humaine nest pas
ostee: mais est muee de mauuaise en bonne. Et
quãt elle est bõne/ elle est aidee. Et auons tel¬
lemẽt dispute: q̃ non pas moy mais la mesme
escripture diuine a parle auec eulx/ par tres
euidẽs tesmoignages de uerite: laq̃lle escriptu
re diuine/ selle est diligẽment consideree * elle
monstre/ q̃ non seullemẽt/ les bõnes uoluntez
des hõmes q̃ dieu a faict de mauuaises/ sont
aussi faictes de luy/ bõnes/ en bõnes oeuures¬
⁊ qͥl les adresse en la uie eternelle: mais aussi
mõstrent q̃ celles qui cõseruent la creature du
siecle/ sont tellemẽt en la puissance de dieu: qͥl
les faict estre enclinez la ou il ueult/ et quant
il ueult/ ou a donner quelque bonne chose a
aucuns/ ou a faire quelque peine aux autres:
cõe luy mesme le mõstre uoire par ung iuge¬
ment tres secret/ mais sans doubte tres iuste.
* Car nous trouuõs que aucuns pechez sont
aussi les peines daultres pechez: cõme sõt les
uaisseaux dire: q̃ lapostre dit estre faictz pour
la perdition. Cõme est lendurcissemẽt de Pha
raon: duquel aussi la cause est dicte: poͬ mon¬
strer en luy la uertu de dieu. Dequoy le sei¬
gneur dist a Iosue filz de Naue. * Les filz de
Israel ne pourront soustenir deuãt la face de
leurs ennemys. Quest ce/ qͥlz ne pourrõt sou¬
stenir? Poͬquoy ne soustenoient ilz point par
le franc arbitre: mais senfuyoient par crainte
ayant la uolunte perturbee: sinon pource q̃ le
seigñr dieu domine sur les uoluntez des hõ¬
mes? Et quãt il est courrouce il met en crain¬
te ceulx quil ueult. * Le mauuais hõme filz
de Ieminy ne mauldisoit il pas le roy Da¬
uid de sa uolunte? Et toutesfoys Dauid di¬
soit. Laisse le mauldire: car le seigñr luy a dit
quil mauldissent Dauid. * Uoicy cõment on
prouue/ q̃ dieu use des cueurs/ uoire aussi des
mauuais/ a la louẽge ⁊ laide des bons. Ainsi
a il use de Iudas qui liura Christ.
¶ Du mesme liure/ au .xxi. Chap̃.
¶ Qui est celuy qͥ ne craint telz iugemens di¬
uins: par lesquelz aussi dieu oeuure es cueurs
des mauuais hõmes tout ce qͥl ueult: en leur
rendãt toutesfoys selon leurs merites. Regar
dez q̃lles choses sont escriptes es lettres apo¬
stolicques/ au p̃mier des Romains. Pourtãt
les a dieu baille en immundicite selon les de¬
sirs de leurs cueurs. Itẽ ung petit apres. Poͬ¬
tãt les a dieu baille en passions ignominieu¬
ses. Et dieu les a baille en pensee reprouuee.
Et en la .ii. aux Thessaloniens/ au .ii. chap̃.
Pourtãt leur enuoye dieu loeuure derreur: af
fin qͥlz croiẽt a mẽsonge. Par telz tesmoigna¬
ges de lescripture saĩcte qͥ seroit lõg de les toꝰ
reciter: est assez demõstre cõe iestime: q̃ dieu be¬
songne es cueurs humains en enclinãt leurs
uoluntez la ou il ueult: soit a bien par sa mi¬
sericorde: soit a mal selon leurs merites: et ce
ueritablemẽt par son iugement/ aucunesfoys
manifeste/ et aucunesfois secret: mais neant¬
moins tousioͬs iuste. * Car ce doibt estre une
chose ferme/ ⁊ immobile en uostre cueur: quil
ny a point diniquite enuers dieu. Et par ce/
quãt uous lisez es lettres de uerite/ q̃ les hões
sont seduictz de dieu/ ou assourdis/ ou endur¬
cis en leurs cueurs: ne doubtez point/ q̃ leurs
mauuais merites ont precede/ pour iustement
souffrir telles choses affin q̃ uous ne enchees
en ce dict de Salomõ. Linsipiẽce de lhõe/ ma¬
cule ses uoyes: mais dieu le cause en sõ cueur.
Io.6.D. ¶ Tout ce que mõ pere
me donne/ uiendra a moy. Nul ne
peult uenir a moy: se mon pere qui
ma enuoye ne le tire. Et est escript
es ꝓphetes. * Ilz serõt aussi toꝰ en¬
seignez de dieu. Quiconcque a ouy
du pere/ ⁊ apris: il uient a moy.
Ioan.13.B. ¶ Ie congnois ceulx
que iay esleu.
Ioã.15.C. ¶ Uoꝰ ne mauez point
esleu/ mais ie uous ay esleu: ⁊ uous
ay mis pour aller/ ⁊ pour rapporter
le fruict/ et q̃ uostre fruict demeure.
Ie uous ay esleu du monde.
Matt.10.C. ¶ Deux passereaux
ne sõt ilz poĩt uẽdu poͬ ung denier: ⁊
lung diceulx ne cherra point sur la
terre/ sãs ur̃e pere. Mesme les che¬
ueulx de ur̃e chief sõt tous nõbrez.
Esai.62.A. ¶ Tu ne seras plus
appellee/ la delaissee: et ta terre ne
sera plꝰ appellee/ la desolee. Mais
seras appellee/ ma uolunte est en el¬
le. Uoicy le seigneur a dõne sa uoix
aux dernieres parties de la terre.
Dictes a la fille de Syon. Uoicy tõ
sauueur uient: uoicy son loyer auec
luy: ⁊ sõ oeuure est deuãt luy. Et les
appellerõt peuple saĩct rachetez du
seigñr. Et tu seras appellee la cite
demãdee/ ⁊ non pas la delaissee.
¶ Augu. au liure de la predestinatiõ
des sainctz/ au .uiii. Chapitre.
¶ Tout ce q̃ mõ pere me dõne/ uiẽdra a moy.
Quest ce: il uiendra a moy/ sinon il croyra en
moy? mais/ que ce soit faict/ le pere le donne.
Sẽblablemẽt ung petit apres dit. * Ne mur¬
murez point lung auec laultre. Nul ne peult
uenir a moy: se mon pere qui ma enuoye ne le
attire: ⁊ ie le ressusciteray au dernier iour. Et
quiconcque a ouy du pere ⁊ a apris/ il uient a
moy. Quest ce/ quicõque a ouy de mon pere ⁊
a apris/ uient a moy: sinon quil ny a nul qui
oye ⁊ qͥ aprẽgne de mon pere/ quil ne uiẽgne a
moy? * Et si tous ceulx qui ont ouy du pere ⁊
ont apris de luy/ uiẽgnent a luy: certainemẽt
tous ceulx qui ne uiẽgnent pas/ nõt pas ouy
du pere/ ⁊ se nont pas apris de luy. Car si au¬
cun auoit ouy/ ⁊ apris: il uiendroit. Car aussi
iamais nul ne ouyt ou aprist quil ne uint.
Mais quicõcques a ouy ⁊ apris du pere (cõ¬
me dit la uerite) cestuy uient. Ceste escolle est
fort loing des sens de la chair/ en laq̃lle le pe¬
re est ouy/ ⁊ enseigne q̃ lon uiengne au filz. La
est aussi le mesme filz: car celuy mesme est sa
parolle: par laq̃lle il enseigne ainsi: et ne faict
pas cela par laureille de chair/ mais du cueͬ.
Ensemble aussi est la/ lesprit du pere ⁊ du filz.
Car aussi cestuy nest pas sans enseigner: ⁊ nẽ¬
seigne pas tout seul. * Nous disons que les
oeuures de la trinite sont inseparables. Et est
le sainct esprit/ duquel lapostre dit. * Ayant
aussi de mesme esprit de soy. Mais pource est
il principalement attribue au pere: que le seul
engendre/ est de luy engendre: ⁊ de luy procede
le sainct esprit. Nous uoyons q̃ plusieͬs uiẽ¬
gnent au filz: pource que nous uoyõs que plu
sieurs croyent en Christ: mais en quel lieu et
cõment ilz ont ouy ce/ du pere/ ⁊ comment ilz
ont apris nous ne le uoyons point. Ueritable
ment ceste grace est secrete. Qui est celuy qui
doubte q̃ ce ne soit grace? * Et ainsi ceste gra¬
ce/ laquelle par le don de la largesse diuine est
secretemet donnee au cueur des hõmes nest re
fusee de nul cueur quelque dur quil soit. Car
pour ce est elle dõnee/ affin que premier la du
rete du cueur soit ostee. Quãt dõcques le pere
est ouy par dedẽs: ⁊ quil enseigne quõ uiẽgne
ne au filz: il oste le cueur de pierre/ ⁊ dõne ung
cueur de chair. Et ainsi faict il/ les filz de pro¬
mission/ ⁊ les uaisseaux de misericorde quil a
prepare poͬ la gloire. La cause dõcques pour¬
quoy il nenseigne point tous les hõmes de ue
nir a Christ: nest autre chose/ sinon que tous
ceulx quil enseigne/ il les enseigne par sa mi
sericorde: ⁊ ceulx quil nenseigne pas/ il ne les
enseigne point par sõ iugemẽt. Car il nest pas
en uain escript aux ꝓphetes. * Toꝰ aussi serõt
enseignez de dieu. Et quãt il eut premis ce tes¬
moignage/ adõc dit il. Quiconque oyt du pe
re/ ⁊ aprẽt/ il uient a moy. * Ainsi doncq̃s q̃ en¬
tieremẽt noꝰ disons/ daucun maistre descolle qͥ
est seul en une cite: cestuy enseigne les lettres
a tous ceulx qͥ sõt la: non pas q̃ tous les aprẽ
nent: mais pour ce q̃ nul ne les aprẽt sinon de
luy. Pareillemẽt nous disõs droictemẽt: dieu
enseigne tous les hõmes de uenir a Christ: nõ
pas que tous y uiẽnent: mais pour ce q̃ nul ny
uient autrement. Mais poͬquoy il ne les en¬
seigne point tous: lapostre la demõstre * poͬce
q̃ dieu uoulant demonstrer son ire/ ⁊ monstrer
sa puissance ⁊c. * De la est ce que la parolle
de la croix est follie a ceulx qui perissent:
mais a ceulx qui sont sauuez cest la uertu de
dieu. Tous ceulx la enseigne dieu de uenir
a Christ: tous ceulx la ueult il quilz soient
sauuez ⁊ quilz uiengnẽt a la cõgnoissance de
uerite. Car sil eut uoulu aussi enseigner de ue
nir a Christ/ ceulx ausquelz la parolle de la
croix est follie: sans doubte/ iceulx aussi uien
droient. * Poͬquoy (disent ilz) ne les enseigne
il point tous? Se nous disons/ q̃ cest pour ce
quil ne ueullent pas apprẽdre: adõc on nous
respondra. Et ou est ce qͥl est dit de luy. * Sei¬
gneur quãt tu nous cõuertiras/ tu nous uiui-
fieras. Ou si dieu ne faict pas uouloir ceulx
qui ne uouloient pas: pourquoy dõcques prie
leglise selon le commandement du seigneur
pour ses persecuteurs.
2.Thessa.3.A. ¶ Certainemẽt la
foy nest pas a tous. Mais le seigñr
est fidele/ qui uous confermera: et
uous gardera de mal.
¶ Augustin contre les Pelagiens ⁊ Ce¬
lestiens/ de la grace/ au .x. Chapitre.
¶ Tous ceulx qͥ oyẽt le seigñr par lescriptu¬
re qͥ ꝓmect le royaulme des cieulx/ nõt point
tous la foy: ou tous ceulx a qͥ on conseille de
uenir a celuy qͥ dit. * Uenez a moy uous tous
qui labourez/ ne sont pas deliberez de uenir.
Mais qui sont ceulx qui ont la foy/ ⁊ qͥ sont
deliberez de uenir a luy: cestuy mesme la assez
monstre/ disant. * Nul ne uient a moy: si mon
pere qui ma enuoye ne le tire. Et ung petit
apres/ la ou il parloit des incredules/ dit. Ie
uous ay dit/ que nul ne uiẽt a moy/ sil ne luy
est donne de mon pere.
¶ Du mesme liure/ au .xiiii. Chap̃.
¶Tous ceulx qͥ ont ouy de mon pere/ ⁊ apris/
uiennẽt a moy. * Parquoy de celuy qͥ ne uien¬
dra pas/ ne peult estre deuement dit: cestuy a
ouy/ ⁊ a apris qͥl fault uenir: mais il na pas
uoulu faire ce qͥl a apris. Cela nest nullement
bien dit de ceste maniere dẽseigner/ par laq̃lle
dieu enseigne par sa grace. Car (cõe dit la ueri
te) si tout hõme qui a apris/ uiẽt: certainemẽt
aussi tout hõme qͥ ne uient pas/ na aussi pas
apris. Mais qͥ est celuy qui ne saiche bien que
aucuns ueullent uenir ⁊ aucuns ne ueullent
pas uenir en larbitre de leur uolunte? Mais
cest arbitre peult estre seul sil ne uient pas:
mais sil uiẽt/ cela ne peult il faire sil nest ay¬
de. * Et est tellemẽt aide/ q̃ seullement ne scait
pas q̃lle chose est de faire: mais aussi faict ce qͥl
scait/ estre a faire. * Et par ce est/ que quãt dieu
enseigne/ ce nest point par la lettre de la loy:
mais enseigne tellemẽt par la grace de lesprit/
q̃ ce que ung chascun aura apris/ ne le cõgnoi¬
stra pas seullemẽt/ mais aussi lappetera en le
uoulãt faire/ ⁊ le parfera en faisãt. Et par ce¬
ste diuine maniere denseigner/ aussi ceste uou¬
lunte ⁊ ceste operation/ nest pas seullemẽt ay¬
dee selõ la possibilite naturelle de uouloir ou
de faire: mais tout hõme qͥ a apris du pere/ na
pas seullemẽt la puissance de uenir/ mais de
faict il uiẽt: la ou desia la possibilite de natu¬
re a cõmence/ ⁊ la ou desia est laffection de la
uolunte ⁊ loperation de loeuure.
¶ Du mesme liure au .xxiiii. Chap̃.
¶ Quilz lisent dõcques ⁊ qͥlz entendẽt: quilz
regardent/ ⁊ quilz confessent: q̃ dieu ne oeuure
pas es cueͬs des hõmes par la loy ⁊ la doctri¬
ne sonnant par dehors: mais par une interio¬
re ⁊ secrete/ merueilleuse ⁊ ineffable puissãce:
non pas seullement les urayes reuelations/
mais aussi les bonnes uoluntez.
¶ Fulgence au premier liure/
ad Monimum.
¶ Du filz de dieu Iehan dit. Nous scauons q̃
cestuy sest mõstre/ affin quil ostast les pechez:
⁊ ny a point en luy de peche. Ainsi doncques/
que peche nest pas en luy: pareillement peche
nest pas de luy. Et ce qͥ nest pas de luy/ ce nest
pas son oeuure. Et ce qͥ nest nullement en son
oeuure: nullemẽt na este en sa predestination,
* Parquoy les mauuais ne sont pas predesti¬
nez a ce qͥl faicent mal quant ilz sont attirez ⁊
esmeuz par leͬ cõcupiscẽce: mais a cela sõt ilz
predestinez quilz seuffrent iustement/ contre
leur uolunte. La necessite nest pas exprimee
par le nom de predestination/ par aucune con¬
traincte de la uolunte humaine: mais la mise
ricordieuse ⁊ iuste dispositiõ eternelle de la di¬
uine oeuure a uenir/ est annoncee. Et leglise
chãte a dieu misericorde ⁊ iugemẽt: leq̃l a son
oeuure telle en lhõme: q̃ par le secret cõseil de
sa uolũte nõ pas toutesfois iniuste: dõne gra
tuitemẽt misericorde au miserable/ ou rend la
iustice deue a celuy qͥ est ĩiuste. Mesme il dõne
au debteur par sa misericorde/ ce qͥl luy pour¬
roit demãder/ sil uouloit: ou aussi iustement
auec les usures redemãde ce qͥl luy appartiẽt:
⁊ rẽd au mauuais debteur ce qͥl luy estoit deu
poͬ ses iniquitez. * Et ainsi fault/ ou q̃ la mi¬
sericorde totallemẽt preuiẽne celuy qͥ est indi¬
gne/ ou q̃ dieu le trouue digne de ire. Car ce¬
stuy dõne poͬ neant la grace a celuy qͥ nen est
pas digne: par laq̃lle linfidele iustifie/ soit en¬
lumine par le don de bõne uolũte/ ⁊ par la fa
culte de bõne oeuure: tellement q̃ la ou la mi¬
sericorde preuient/ il cõmence a bien uouloir: ⁊
par la misericorde qui le suit/ a puissance de
faire le bien quil ueult.
¶ Parquoy doncq̃s dit saĩct Paul
au second de la premiere a Timo¬
thee.B. Lequel ueult q̃ tous hõ¬
mes soiẽt sauuez: ⁊ quilz uiennẽt a
la congnoissance de uerite.
¶ Et en la seconde de sainct Pierre
au troiziesme. D. Dieu a patiẽce/
pour uous: par ce quil ne ueult pas
que aucũs perissent: mais que tous
se retournent a penitence.
¶ Augustin/ au liure de la correction
⁊ de la grace/ au .xiiii. Chap̃.
¶ Quant les hommes par la correction uien
nent ou retournent en la uoye de iustice: qui
est celuy qͥ faict le salut en leurs cueurs: sinon
dieu qui dõne accroissemẽt a ce q̃ lung plante
⁊ lautre arrouse/ ⁊ a ce que ung chascun faict
aux chãps ou aux arbres? * auquel nul franc
arbitre ne peult resister/ quãt il ueult sauuer
q̃lcun. Car le uouloir ou non uouloir est tel¬
lemẽt en la puissãce du uoulãt ou du nõ uou
lant/ quil nẽpesche pas la diuine uolũte/ ⁊ ne
surmõte pas la puissãce. Mesme iceluy faict
ce qͥl ueult de ceulx qͥ ne sont pas sa uolunte.
* Et ce qͥ est escript. Que dieu ueult que tous
hõmes soiẽt sauuez: ⁊ toutesfois tous ne sont
pas sauuez: y se peult ueritablemẽt entendre
par plusieurs manieres. Il ueult q̃ tous hom
mes soiẽt sauuez/ tellemẽt quon entende tous
les predestinez: car tout le genre des hõmes est
en eulx/ cõe il est escript des Pharisiẽs. * Uoꝰ
dismez toute poree: la ou ne fault pas enten¬
dre/ sinon celle qͥlz auoient. Car aussi ne dis-
moiẽt ilz point toutes les porees qͥ estoiẽt par
tout le mõde. Selon ceste maniere aussi est dit.
* Cõme aussi ie plais a tous en toutes choses.
* Car celuy qͥ dist cela plaisoit il a tant de ses
persecuteurs? Mais il plaisoit a tout gẽre de
hõmes/ que leglise de Christ assembloit/ fust
a ceulx qui desia estoient dedens/ ou a ceulx
qui debuoient estre en icelle. Il ne fault pas
dõcques doubter/ que les uoluntez humaines
ne peuuẽt resister a la uolunte de dieu/ qui est
au ciel et en la terre/ et a faict tout ce quil a
uoulu: et aussi a faict tout ce qui est a uenir
parquoy ne le peuuent empescher quil ne face
ce quil ueult: quãt aussi des mesmes uolũtez
des hões en faict ce qͥl ueult/ ⁊ quãt il ueult.
Cõme il est escript. * Et Saul sen est alle en
sa maison en Gabaa. Et les puissans hom¬
nes sen allerent auec luy/ desquelz dieu auoit
touche les cueurs.
¶ Augustin en son Manuel/ au .c. ⁊ .ii.
¶ Dieu ueult q̃ tous hõmes soiẽt sauuez non
pas qͥl ny ait personne: quil ne uueille sau¬
uer: leq̃l ne uoulu pas faire les uertus des mi
racles enuers ceulx/ desquelz dit quilz eussẽt
faict penitence sil eut faict les miracles: mais
tellemẽt q̃ par tous les hõmes/ noꝰ entendõs
tout le genre humain distingue selõ aucunes
differẽces/ assauoir les roys/ les hões priuez:
les nobles/ les uilains: les haultz esleuez/ les
humbles: les saiges/ les non saiges: ceulx qui
sõt entiers de corps/ les debiles: les ĩgenieux/
les imbecilles/ ⁊ folz: les riches/ les poures/ ⁊
les moyens: les hõmes/ les fẽmes/ les enfans:
les seruiteurs: les adolescens/ ⁊ les plus an¬
ciens: les ieunes/ ⁊ les anciens: ceulx qui sont
cõstituez en toutes lãgues/ ⁊ en toutes meurs:
en tous ars ⁊ en toute professiõs: en diuersitez
de uoluntez ⁊ de cõscience innumerable: et en
toute autre differẽce des hõmes. * Car q̃lle est
la sorte de toutes ces choses/ q̃ dieu ne uueille
q̃ les hõmes soient sauuez par toutes les na¬
tions/ ⁊ ce par son seul filz nostre seigneur: ⁊ q̃
pource il le faict/ que luy qui est tout puissãt
ne peult en uain uouloir tout ce qͥl uouldra?
Aussi lapostre auoit commãde/ que on priast/
pour tous les hõmes: ⁊ auoir specialemẽt ad¬
iouste: pour les roys/ ⁊ pour ceulx qui sont en
sublimite: q̃ lon pouoit estimer/ q̃ par põpes ⁊
orgueil de ce siecle/ ilz auroiẽt horreur de lhu¬
milite de la foy chrestiẽne: pourtant disoit il.
Car cest bõne chose deuãt nostre sauueur no¬
stre dieu: cest adire/ que lon prie aussi pour tel¬
les gens. Et incõtinent apres affin quil ostat
le desespoir/ il adiousta. Lequel ueult q̃ tous
hommes soient sauuez.
¶ Augu. ad Uitalem. en lepistre .cui.
¶ Mais cõme ce qui est dit. * Tous serõt uiui
fiez en Christ: cõme il soit que si grãd nombre
sont dãnez de mort eternelle: est dit a ceste cau
se * q̃ tous ceulx qͥ recoiuẽt la uie eternelle/ ilz
ne la recoiuent pas sinon par Christ. Pareille
ment ce qͥ est dit. Dieu ueult que tous hõmes
soient sauuez: cõme il soit q̃ desia na pas uou
lu q̃ tant grand nõbre soiẽt sauuez: a ceste cau
se est il dit/ q̃ tous ceulx qͥ sont sauuez/ ne sont
sauuez sinon par sa uolunte: ⁊ si ces parolles
icy de lapostre se peuuent aultrement enten¬
dre: toutesfoys ne peuuent estre cõtraires a ce¬
ste tresmanifeste uerite: en laq̃lle nous uoyõs
si grand nõbre qui ne sont pas sauuez/ par ce
que dieu ne le ueult pas/ combien que les hõ¬
mes le uoulussent bien. * Et comment desert
la uolunte humaine que la grace diuine luy
soit donnee: se elle est donne par la misericor¬
de a ceulx a qui elle est donnee: tellement que
ce soit pure grace? Cõment sont en ceste chose
recompensez les merites de la uolunte hu¬
maine? Quãt urayemẽt ceulx a qui ceste gra¬
ce nest pas dõnee ne sont en riens differens le
plus souuent/ ne par merite/ ne par uolunte a
ceulx a qui elle est dõnee/ mais seullemẽt par
misericorde/ ⁊ toutesfoys ne leur est pas don¬
nee/ par le iuste iugement de dieu. Car il nya
pas diniquite enuers dieu. Mais cest affin q̃
ceulx a qui elle est dõnee entendent/ comment
gratuitement elle est donnee: la ou iustement
leur pourroit estre deniee: car elle est iustemẽt
deniee a ceulx qui ont pareille cause.
¶ Augstin en son Manuel/
au .xcu. Chapitre.
¶ Il nest pas de doubte que dieu ne faice bien:
aussi en laissant faire toutes les choses qui se
font mal. Car il ne le permect/ sinon par iuste
iugemẽt. Et ueritablemẽt tout ce qui est iuste:
est aussi bon. * Cõbien dõcques q̃ les choses qͥ
sont mauuaises/ en tãt quelles sont mauuai¬
ses/ ne soient pas bõnes: toutesfois il est bon/
que les mauuaises choses soiẽt/ aussi auec les
bõnes. Car se ce nestoit bon/ assauoir q̃ aussi
les maulx fussent/ nullemẽt ne seroient par¬
mis par le bon seigneur tout puissant. Au¬
quel sans doubte est aussi facile de nõ laisser
estre ee quil ne ueult pas: que de faire ce quil
ueult. Que si noꝰ ne croyons ceste chose: le cõ
mencemẽt de la cõfession de nostre foy est de¬
struict: auq̃l noꝰ ꝯfessons croire en dieu le pere
tout puissant. * Car aussi ueritablemẽt nest il
appelle tout puissant poͬ autre chose: sinon q̃
tout ce qͥl ueult il le peult faire: ⁊ loeuure de
la uolunte toute puissãte nest pas empeschee
par la uolunte daucune creature.
¶ Au mesme/ au .xcui. Chap̃.
¶ Par quoy fault ueoir cõment il est dict de
dieu ce aussi q̃ Lapostre a dict tres ueritable¬
ment. Lequel ueult q̃ tous hõmes soient sau¬
uez. Car cõme il soit que nõ point tous/ mais
que plusieurs ne sont pas sauuez il semble a
ueoir desia q̃ ce q̃ dieu ueult ne soit pas faict:
ascauoir par ce que la uolunte humaine em¬
pesche la uolunte de dieu. Car quãt on demã
de la cause pourquoy tous ne sont pas sau¬
uez. On a de coustume de respondre: pour ce q̃
iceulx ne le ueullent pas. Ce urayemẽt qͥl ne
peult estre dit des petis enfans: ausquelz nest
encore ne uouloir/ ne non uouloir. Car si on
iugeoit q̃ par droict deuroit estre attribue a la
uolunte des enfans ce quilz font par mouue¬
ment quãt on les baptise: nous dirions aussi
qͥlz seroiẽt sauuez cõtre leur uolunte/ dautant
quilz y resistẽt autant quilz peuuẽt. Mais le
seigñr plus manifestemẽt parle en leuangile/
en reprochãt a la cite infidele disant. Cõbien
de fois ay ie uoulu assembler uoz filz/ ainsi q̃
la poulle assemble ses petis poulletz soubz ses
aeles/ ⁊ ne lauez point uoulu? cõme si la uo¬
lunte de dieu estoit surmontee par la uolunte
des hõmes: ⁊ que la ou les plus foibles par ce
quilz nont pas uoulu ont mis empeschemẽt/
celuy qui est le trespuissant na peu faire ce qͥl
uouloit. * Et ou est ceste totale puissance par
laquelle il a faict au ciel et en la terre tout ce
quil a uoulu: sil a uoulu recueillir les filz de
Hierusalem/ et ne la pas faict? Ou cest plus
tost/ que icelle na pas uoulu que ses filz ayẽt
este rassemblez de luy/ mais combiẽ quelle ne
le uoulut pas/ neãtmoins cestuy a rassemble
ses filz/ ascauoir ceulx quil a uoulu: car il na
faict riens au ciel ou en la terre quil nait uou
lu: ⁊ na riẽs uoulu quil ne lait faict * mais a
faict tout ce quil a uoulu.
¶ Au mesme liure/ au.c.⁊.i. Chap̃.
¶ Mais cõbien grãdes q̃ les uoluntez soiẽt/
ou des anges/ ou des hõmes/ ou des bons/ ou
des mauuais/ ou de ceulx qui ueullent ce que
dieu ueult/ ou de ceulx qͥ ueullẽt aultre chose
que dieu ne ueult: la totale puissãce de la uo¬
lunte de dieu demeure tousiours uictorieuse:
laquelle ne peult estre mauuaise. * Car aussi
quãt elle enuoye du mal elle est iuste: ⁊ certai¬
nement celle qui est iuste nest pas mauuaise.
Parquoy dieu qui est tout puissant/ soit q̃ par
sa misericorde il aye mercy de celuy qͥl ueult/
soit que par iugemẽt il endurcisse celuy quil
ueult: se ne faict il riens mauuaisement/ et ne
faict riens contre sa uolunte: et faict tout ce
quil ueult.
¶ De la double loy/ asca
uoir Naturelle/ ⁊ Positi¬
ue: et du peche.
¶ De la loy Naturelle. Chap̃.u.
¶ Prouerb.3.A.
P
Rens confidence au seigñr
aussi de tout ton cueur: ⁊ ne
te appuye point sur ta prudẽ
ce. Pẽse a luy en toutes tes uoyes:
et iceluy adressera tes pas. Ne soye
pas saige ẽuers toymesme. Craĩs
dieu ⁊ te retire du mal. Hõnore dieu
de ta substance: ⁊ donne aux poures
des p̃mices de tous tes fruictz ⁊c.
Thob.4.B. ¶ Mais aye dieu en
ta pẽsee tous les iours de ta uie. Et
te garde q̃ tu ne cõsente iamais a pe
che/ ⁊ q̃ tu ne trãsgresse les cõmãde¬
mẽs du seigneur nostre dieu. Fais
aumosne de ta substãce: ⁊ ne destour
ne pas ta face de q̃lque poure. Car
ainst sera faict q̃ pareillemẽt la face
du seigñr ne se destournera pas de
toy. Soye aussi misericordieux q̃ tu
pourras. Se tu as beaucoup/ donne
abondãmẽt. Se tu as peu de chose:
aussi aduise de uolũtiers dõner ung
peu. Laumosne sera grãde cõfidẽce
deuãt le souuerain dieu/ a toꝰ ceulx
qui la font. Ce q̃ tu ne uouldroys q̃
ung aultre te feist/ regarde q̃ tu ne le
faice iamais a aultruy.
Matth.7.B. ¶ Parquoy tout ce
que uous uoulez q̃ les hõmes uous
faicent/ faictes le aussi a eulx.
Rom̃.2.C. ¶ Car quãt les gens
qui nont point de loy/ font naturel¬
lemẽt les choses qui sont de la loy:
telle maniere de gens qui nõt point
de loys/ sont loy a eulx mesmes: les¬
quelz monstrẽt loeuure de la loy es¬
cripte en leurs cueurs: par ce q̃ leur
conscience leur rend tesmoignage/
aussi des pẽsees accusãs lung laul¬
tre/ ou aussi deffendãs au iour que
dieu iugera les secretz des hõmes
selon mõ euãgile par Iesuchrist.
¶ Augu. en la secõde quinquagene en
la .luii. psalme au premier uerset.
¶ Cõme il soit ueritablement que la uerite a
escript en noz cueͬs par la main de celuy qui
nous a forme. * Ne fais point a aultruy/ ce q̃
tu ne uouldrois point qui te fut faict. Deuãt
aussi que la loy fut dõnee/ a nul nestoit par¬
mis de ignorer cela: affin qͥl y eut cause pour
les iuger/ uoire aussi ceulx a qͥ la loy nestoit
pas dõnee. Mais affin q̃ les hõmes ne se com
plaingnissẽt/ q̃ aucune chose leur deffaillist:
la chose fut escripte es tables/ laq̃lle ne lisoiẽt
pas en leurs cueurs. Et leur fut mis deuant
les yeulx/ ce qͥlz estoiẽt cõtrainctz de regarder
en leur cõscience: ⁊ par ladditiõ de la uoix de
dieu par dehors/ lhõme fut comme cõtrainct
dedẽs/ par ce q̃ lescripture dit. * Linterrogatiõ
de celuy qui est sans pitie se fera par ses cogi¬
tatiõs. La ou il ya interrogatiõ/ la est la loy.
* Mais pour ce q̃ les hõmes appetãs les cho¬
ses qui sont par dehors/ aussi se sont bãnis de
eulx mesmes: la loy escripte leur fut aussi dõ
nee/ nõ pas quelle ne fust escripte aux cueurs:
mais pour ce que toy qui estois fuy arriere de
ton cueur/ tu seras rattains de celuy qͥ est par¬
tout: ⁊ seras rappelle par dedẽs a toymesme.
Et pource regarde quelle chose crie la loy es¬
cripte/ a ceulx qui ont laisse la loy escripte en
leur cueur. * Uous p̃uaricateurs/ retournez a
uostre cueur. * Et qui ta enseigne de non uou¬
loir q̃ ung aultre prẽne la cõpaignie de ta fem
me? Qui ta enseigne q̃ tu ne ueulx pas quon
te desrobe? Qui ta enseigne de non uouloir
souffrir iniure? ⁊ toute aultre chose qͥ se peult
dire uniuersellemẽt ou particulieremẽt? Car
il ya plusieͬs choses/ desquelles si les hõmes
en sont interroguez/ il respõdrõt appertemẽt/
quilz ne le ueullent pas souffrir. Or mainte¬
nant/ se tu ne ueulx point souffrir ces choses
icy: es tu seul entre tous les hõmes? Ne uis tu
pas en la societe de la cõgregation humaine?
Celuy qui a este faictz auec toy/ est ton cõpai-
gnon: ⁊ sont tous faictz a limage de dieu: se ce
nest que ilz uiennẽt a briser par cupiditez ter¬
riennes/ ce quil a forme. Ce doncq̃s que tu ne
ueulx point qͥl te soit faict/ ne le faictz point
a autruy. * Car tu iuge une chose estre mau¬
uaise/ en ce que tu ne le ueulx point souffrir: ⁊
la loy par dedẽs escripte en ton cueur/ te con¬
trainct de congnoistre ceste chose. Tu faisois
q̃lque chose/ la ou on crioit entre tes mains: cõ
ment seras tu contrainct de retourner a ton
cueur/ quant tu souffre la mesme chose entre
les mains dautruy? Larcin est il bon? Non.
Ie demãde. Adultere est il bon? Et tous crient/
non. Homicide est il bon? Tous crient quilz en
ont detestation. Est il bon de cõuoiter la cho¬
se de son prochain? La uoix de tous est q̃ non.
Ou si tu ne le cõfesse pas encore: uoicy q̃lcun
qui uient/ ⁊ qui desire ta chose: regarde sil te
plaist/ puis respondz ce q̃ tu ueulx. Parquoy
tous ceulx qui serõt interroguez de ces choses
icy/ crieront que telles choses ne sont pas bon
nes. * Derechief des benefices peult estre pa¬
reillemẽt dit/ non pas seullemẽt de ceulx qͥ ne
nuysent pas/ mais aussi de ceulx q̃ lon peult
donner ⁊ bailler. Cõme si tu as fain/ ⁊ que tu
souffre la famine: ⁊ ung aultre a du pain en
abondance/ ⁊ oultre suffisance: ⁊ il congnoit q̃
tu en as disette/ ⁊ sil ne ten dõne pas/ il ten des
plait a toy qui a fain: quant dõcques tu seras
rassasie qͥl te desplaise/ aussi quãt tu cõgnoi¬
stras ung autre auoir fain. * Ung pelerin qͥ a
affaire de couuerture/ uiẽt en tõ pays: ⁊ cestuy
nest pas receu. Adõc cestuy crie q̃ la cite est ĩhu
maine/ ⁊ q̃ aux infideles il trouueroit plus fa
cilement refuge. Cestuy sent liniquite/ pour ce
quil souffre: toy par aduenture/ tu ne le sens
point. Mais il fault que tu pẽse/ que tu es pe
lerin: ⁊ que tu regarde cõment te pourroit des¬
plaire celuy qui ne te bailleroit pas ce que tu
ne ueulx point bailler en tõ pays a celuy qui
est estrangier. Et ainsi doncques reuiens/ toy
preuaricateur reuiens a ton cueur: la est escri¬
pte la loy q̃ tu ne faice a aultruy ce que tu ne
uouldrois point que lon te feist.
Esaie.24.A.B. ¶ La terre a plou¬
re ⁊ sest escoulee/ ⁊ est deuenue mala
de: tout le mõde sest escoule: la haul¬
tesse du peuple de la terre sest affoi¬
blie. Et la terre est infectee par ses
habitãs. Pour ce quilz ont trãsgres¬
se la loy: ilz ont change le droict: ilz
ont dissipe laliance eternelle. Et
poͬ ceste chose/ maledictiõ deuorera
la terre: ⁊ ses habitans pecheront:
pourtant foursenerõt ceulx qui luy
font honneur ⁊ peu de gens seront
delaissez.
¶ Hierosme sur ce passaige/
au .uiii. liure.
¶ Que les Iuifz escoutent (lesquelz se glori¬
fient quilz ont seul receu la loy du seigñr) q̃
p̃mieremẽt toutes gẽs/ ⁊ tout le mõde a receu
la loy naturelle: ⁊ q̃ poͬ ce a este dõnee la loy
par Moyse/ apres q̃ la premiere loy estoit dissi
pee. De laq̃lle dit lapostre. * Quãt les gẽs qͥ
nont point de loy/ font naturellemẽt les cho¬
ses qͥ sont par la loy: ceulx icy qui nont point
de loy/ sõt loy a eulx mesmes: lesquelz demon
strẽt loeuure de la loy escripte en leurs cueͬs.
Ceulx dõcques qͥ garderõt ces loix: ilz auront
loyer: mais ceulx qͥ les laisserõt: ilz souffrirõt
les choses q̃ la parolle ꝓpheticq̃ a maintenãt
dit ⁊ menace. Et ainsi q̃ au cõmẽcemẽt dieu be
neict toute creature qͥl auoit faict: ainsi maul¬
dira il ceulx qui sont terriens/ en la fin ⁊c.
¶ Ambroise/ au liure de Para¬
dis/ au huytiesme
Chapitre.
¶ Quelle chose est peche/ sinon la preuarica¬
tion de la loy diuine/ ⁊ linobediẽce des cõman
demens celestes? Car nous ne iugeons point
des cõmãdemẽs celestes/ par les aureilles du
corps: mais poͬ ce q̃ cest la parolle de dieu/ au¬
cunes opinions de bien ⁊ de mal sont en nous
pullulees: quant naturellement nous enten¬
dons/ que ce qui est mal/ le debuons euiter: ⁊ q̃
aussi naturellemẽt noꝰ entẽdõs/ q̃ ce qͥ est bon
noꝰ est cõmande. Parquoy en cela sõmes noꝰ
estimez ouyr la uoix du seigñr: de ce quil def¬
fend aucunes choses/ ⁊ cõmãde les autres. Et
pourtãt: si aucun nobeist pas aux choses que
nous croyons estre une foys commandees de
dieu: cestuy est estime coulpable de la peine.
* Mais le cõmandement de dieu nest pas leu
de nous: cõme escript dencre dedẽs aucunes ta
bles de pierre: mais le tenons imprime en noz
cueurs par lesprit de dieu uiuant. Doncques
nostre opiniõ faict a soymesme la loy. Car si
les gentilz qui nont pas de loy/ font naturelle
ment les choses qui appartiennẽt a la loy: ilz
sont loy a eulx mesmes. Parquoy lhumaine
opinion/ est en elle comme la loy de dieu.
¶ Augustin cõtre Iulian Pelagien/
au .iiii. liure/ au .iii. Chapitre.
¶ Poͬtãt sõt dictz ceulx qͥ sont sans loy/ fai¬
re naturellemẽt les choses de la loy: poͬ ce que
aucuns des gẽtilz sõt uenus a leuãgile/ ⁊ non
pas ceulx de la circõcision/ a laq̃lle a este dõ¬
nee la loy: ⁊ pourtãt naturellement sont ue¬
nus: car icelle nature a este en eulx corrigee ꝑ
la grace de dieu/ affin qͥlz uinssent a croire.
¶ Augustin ad Hilarium/ en
lepistre .lxxxix.
¶ Poͬtãt aussi q̃ la loy est en la raison de lhõ
me (leq̃l desia naturellemẽt use de larbitre de
liberte) ⁊ est escripte en son cueur: par laquelle
est incite que nul ne faice a autruy q̃lq̃ mal/ q̃
luy mesme ne uouldroit pas souffir. Et selon
ceste loy toꝰ ont este p̃uaricateurs: uoire aussi
ceulx qui nauoiẽt pas receu la loy dõnee par
Moyse: desquelz est leu en la psalme .cxuii.
* Iay estime que tous les pecheurs de la ter¬
re ont este preuaricateurs. Mais tous les pe¬
cheurs de la terre nõt pas este preuaricateurs
de la loy dõnee par Moyse/ de ce que tous ne
lont pas receu: mais toutesfoys silz ne eussẽt
este preuaricateurs daucune loy: ilz ne seroiẽt
pas appellez preuaricateurs. Car la ou il ny
a point de loy/ la nya il point de p̃uarication.
* Quãt doncques la loy qͥ fut donnee en Pa¬
radis fut trãsgressee/ depuis ce tẽps/ lhõme est
naiz de Adã/ auec la loy de peche ⁊ de mort: de
laquelle est dit. * Ie uoy une autre loy en mes
mẽbres repugnante a la loy de mon esprit la¬
q̃lle me rend captif en la loy de peche/ qͥ est en
mes mẽbres. Laq̃lle toutesfoys si elle nestoit
corroboree par mauuaise acoustumãce/ seroit
plus facilemẽt uaincue: ce toutesfoys ne se fe¬
roit point sans la grace de dieu. Et ꝑ ceste loy
qui est en lusaige de la raison de lame raison-
nable/ ⁊ en leage de lhõme qui desia use de rai
son/ qui est transgressee: tous les pecheurs de
la terre sont fais preuaricateurs. * Aussi beau
coup plus abonde le delict/ par la preuarica¬
tion de ceste loy qͥ est donnee par Moyse. Car
si une loy estoit dõnee qui puist uiuifier: la iu¬
stice seroit totallemẽt de la loy. * Mais lescri
pture a ẽclos toutes choses soubz peche: affin
q̃ la ꝓmesse fut dõnee aux croyãs/ ꝑ la foy de
Iesuchrist. Se tu recõgnois ces parolles/ el¬
les sõt apostolicq̃s: de laq̃lle loy dit derechief.
La loy est mise a cause de la trãsgressiõ: iusq̃s
a ce q̃ la semẽce fust uenue/ a laq̃lle a este fai¬
cte la promesse/ disposee par les anges en la
main du mediateur: en louãt Christ/ pour la
grace duq̃l tous sont sauuez: assauoir les pe¬
tis de la loy de peche ⁊ de la mort auec laq̃lle
nous sõmes naiz. ⁊ aussi les plus grãdz lesq̃lz
en mal usãt de larbitre de leur uolũte/ ilz ont
transgresse la loy naturelle de ceste raison: et
aussi ceulx qͥ ont receu ceste loy qͥ est dõnee par
Moyse/ ⁊ qͥlz sõt occis par la lettre en la trãs-
gressant. Mais aussi quãt lhõe trãsgresse les
cõmãdemẽs euãgelicq̃s: il put cõme celuy qui
est mort desia de quattre ioͬs: ⁊ toutesfoys ne
doibt on pas desperer de luy: a cause de la gra
ce de celuy qͥ na pas dit de basse uoix/ mais la
publie a haulte uoix. * Lazare uiens dehors.
¶ Augustin/ sur sainct Iehan/ au .xlix.
traicte/ au .xi. Chapitre.
¶ Quãt Hõme est naiz: il est desia naiz auec
la mort: pour ce quil tire le peche de Adã. De¬
quoy dit lapostre. * Par lhõme est entre le pe¬
che au monde ⁊c. * Uoicy tu as icy le premier
iour de la mort: q̃ lhõme tire de la generation
de la mort. Puis apres il croist: ⁊ cõmence de
approcher aux ans de raison/ poͬ sauourer la
loy naturelle/ laq̃lle tous ont fichee au cueͬ:
assauoir. * Ne fais point a autruy/ ce q̃ tu ne
uouldrois point quil te fut faict. Ce nest pas
dit des payẽs: ⁊ en ceste nature nest il pas au¬
cunemẽt leu? Ueulx tu souffrir quon te desro
be? Certainemẽt non. Uoicy la loy qͥ est en tõ
cueur. Ce q̃ tu ne ueulx point souffrir ne les
fais point. Et aussi les hõmes trãsgresse ceste
loy. Uoicy le second iour de la mort. Aussi la
loy a este dõnee diuinemẽt par Moyse serui¬
teur de dieu. Il est la dit. Tu ne occiras point.
Tu ne feras poĩt de paillardise. Tu ne diras
nul faulx tesmoignage. Hõnore ton pere ⁊ ta
mere. Tu ne cõuoiteras point la chose de ton
ꝓchain. Uoicy la loy qͥ est escripte/ ⁊ icelle est
cõtẽnee. Uoicy le tiers ioͬ de la mort. Que re¬
ste il? Leuangile aussi est uenue: on annõce le
royaulme des cieulx: Christ est partout pu¬
blie: la peine est menacee: la uie eternelle est
ꝓmise: ⁊ toutesfoys icelle est cõtẽnee. Les hõ¬
mes trãsgressent leuãgile. Uoicy le quatries¬
me iour de la mort. Et pourtant cõmence il a
puir. Mais a telz doibt on nier la misericor¬
de? Nõ/ non. Car aussi le seigñr ne desdaigne
pas de uenir a telz gens pour les exciter.
¶ De la loy Positiue/
qui est double: ascauoir/ diui¬
ne ⁊ humaine.
¶ Et premierement de la loy
diuine ou Mosaicque.
Chap̃ .ui.
¶ Rom̃.2.B.
C
Ertes tous ceulx qͥ ont pe¬
che sans loy: ilz perirõt sãs
loy: ⁊ toꝰ ceulx qͥ ont peche
en la loy: ilz serõt iugez par la loy.
Rom̃.3.C. ¶ Nous scauõs uraye¬
mẽt q̃ tous ceulx a qui la loy parle:
q̃lle parle a ceulx qui sont en la loy:
affin q̃ toute bouche soit estouppee:
et q̃ tout le monde soit faict subiect
a dieu: car nulle chair ne sera iusti¬
fiee deuãt luy par les oeuures de la
loy. Car par la loy est la congnois¬
sance du peche. Et maintenant la
iustice de dieu est manifestee sãs la
loy: ⁊ est tesmoignee par la loy/ ⁊ les
prophetes.
Rom̃.4.C. ¶ Et si ceulx qui sont
de la loy sont heritiers: la foy est a¬
neantie/ la ꝓmesse est abolie. Car
la loy engendre ire.
Rom̃.5.D. ¶ Mais la loy est en¬
tree/ affin q̃ le peche abondast: mais
la ou le peche est abonde/ la est plus
abõdee la grace: tellement q̃ cõme le
peche a regne iusq̃s en la mort: aussi
pareillemẽt q̃ la grace regne par la
iustice iusques en la uie eternelle/
par Iesuchrist nostre seigneur.
Rom̃.5.C. ¶ Le peche nestoit pas
impute quãt il ny auoit pas de loy:
mais la mort a regne depuis Adam
iusques a Moyse/ aussi en ceulx qͥ
nõt pas peche: a la similitude de la
preuaricatiõ de Adam/ qui est la for
me de celuy a uenir.
Rom̃.7.B. ¶ Ie nay point cõgneu
le peche/ sinõ par la loy: car ie ne sca
uoye q̃ cestoit de la cõcupiscẽce/ se la
loy neust dist. Tu ne conuoiteras
point. Car sãs la loy/ le peche estoit
mort. Et ie uiuoye aucunesfois sãs
loy. Mais quãt le cõmandemẽt fut
uenu/ le peche commencea a uiure.
Mais moy/ ie suis mort: ⁊ le cõmã¬
demẽt qui mestoit baille poͬ la uie/
a este trouue en moy pour la mort.
Car le peche/ prenãt occasiõ par le
mãdemẽt/ ma seduit: ⁊ par ce mesme
ma occis/ Et ainsi la loy est uraye¬
ment saincte/ et le mandement est
sainct/ ⁊ iuste/ ⁊ bon.
Rom̃.8.A. ¶ Ce qui estoit impos¬
sible a la loy/ en quoy elle estoit af¬
foiblie par la chair: dieu enuoyant
son filz en similitude de la chair de
peche/ aussi du peche a damne de pe¬
che en la chair: affin q̃ la iustificatiõ
de la loy fust acomplie en nous.
1.Corin.15.G. ¶ La loy est la uer¬
tu de peche.
Gala.2.D. ¶ Certainement par
la loy/ suis mort a la loy. Car si la
iustice est par la loy: doncq̃s Christ
est mort pour neant.
Gala.3.C. et.D. ¶ Car si lheri¬
tage estoit par la loy: desia ne seroit
elle poĩt par la ꝓmesse. Mais dieu
la dõnee a Abraham par promesse.
Quest ce dõcques de la loy? Elle est
mise a cause de la transgression: ius¬
ques a ce que la semẽce fust uenue/
a laquelle il auoit faict la promesse.
La loy dõcques est elle cõtre les ꝓ¬
messes de dieu? Ia naduiẽgne. Car
si la loy fust dõnee telle quelle peust
uiuifier: urayement la iustice seroit
de la loy. Et aĩsi la loy a este nostre
pedagogue a Christ: affin que noꝰ
feussions iustifiez par foy.
1.Timo.1.A. ¶ Nous scauõs aussi
que la loy est bonne quant quelcun
use * legitimement dicelle: en con¬
gnoissant ceste chose: que la loy nest
pas mise pour le iuste: mais poͬ les
iniustes/ et pour ceulx qui ne sont
pas subiectz/ pour les infideles et
pecheurs ⁊c.
Hebre.7.C. ¶ Aussi la loy ne saict
uenir a nulle perfection.
Hebre.10.A. ¶ La loy aussi ayant
lombre des choses a uenir: iamais
ne peult faire parfaictz ceulx qui y
approchent.
¶ Ambroise/ au liure de Iacob/ ⁊ de la
uie bienheureuse/ au .ui. Chap̃.
¶ Quelle chose dõcques auoit on affaire q̃ la
loy fust publiee/ si elle ne debuoit pas ꝓffiter?
Noꝰ auiõs desia la loy de nature: ung chascũ
estoit loy a soymesme/ ayãt loeuure de la loy
escripte en son cueur. Noꝰ nauons point tenu
ceste la/ pourquoy luy adioustoit on une aul¬
tre/ es oeuures de laq̃lle la chair ne peult estre
iustifiee? Le lien est uenu/ et non pas la deli-
urãce: la recõgnoissance des pechez a este ad¬
ioustee/ ⁊ non pas la remission. Nous auons
tous peche: nous ne pouõs prẽdre excuse par
ignorãce/ la bouche est fermee a tous. * Tou¬
tesfois elle ma ꝓffite iay cõmence de confesser
ce q̃ ie nioye: iay cõmence a cõgnoistre mon pe
che/ ⁊ a ne plus couurir mon iniustice * iay cõ
mence a pronõcer cõtre moy mon iniustice au
seigñr: ⁊ tu as pardonne les iniquitez de mon
cueur. Mais aussi ce me proffite que nous ne
sommes point iustifiez par les oeuures de la
loy. Car ie nay riẽs dequoy ie me puisse glori¬
fier en mes oeuures: ie nay riẽs poͬ me uãter: ⁊
pourtãt me glorifieray ie en Christ. Ie ne me
glorifieray pas pour ce que ie soye iuste: mais
me glorifieray pour ce q̃ ie suis rachete. Ie me
glorifieray/ nõ pas poͬ ce q̃ ie soye sãs peche:
mais pour ce qͥlz me sont pardõnez.
¶ Aug. de la lettre ⁊ de lesprit au .ix. Chap̃.
¶ La loy monstre seullement/ quelle chose on
doibt faire/ ⁊ de quoy on se doibt garder: affin
que la uolunte acõplisse/ ce quelle mõstre: ⁊ q̃
ainsi lhõme soit iustifie. Mais o toy hõme/
cõsidere quelle chose sensuyt. * Certes main¬
tenant (dit il) sans la loy/ la iustice de dieu est
manifestee: ⁊ tesmoignee par la loy/ ⁊ les pro¬
phetes. Est ce ung petit son aux sourdz? La
iustice (dist il) de dieu est manifestee. Ceulx qͥ
ueullent establir leur iustice/ ignorẽt celle iu¬
stice. A celle ne ueullent ilz pas estre subiectz.
La iustice de dieu (dit il) est manifestee. Il na
pas dit la iustice de lhõme/ ou la iustice de la
ꝓpre uolunte. La iustice de dieu/ non pas celle
par laquelle il est iuste: mais celle par laquelle
il uest lhõme quant il iustifie linfidele. Ceste
est elle tesmoignee par la loy/ et les ꝓphetes?
Certainement la loy ⁊ les prophetes luy ren¬
dent tesmoignage. * La loy en ce que en com¬
mandant ⁊ menaceant ⁊ ne iustifiãt personne
demõstre assez que lhõme est iustifie par lay¬
de de lesprit/ ⁊ par le pur don de dieu. Les pro¬
phetes/ pour ce que la uenue de Christ a acõ¬
ply ce que les prophetes on predit. Et de ce en¬
suyt ⁊ adiouste/ disãt. Mais la iustice de dieu
est par la foy de Iesuchrist: cest adire par la
foy par laquelle on croit en Christ. Et ainsi q̃
la foy de Christ est dicte/ nõ pas celle par la¬
quelle Christ croit: ainsi est dicte la iustice de
dieu/ non pas celle de laq̃lle dieu est iuste. Car
lune ⁊ laultre est a nous. Mais poͬ ce est elle
dicte a dieu et a nous: quelle nous est donnee
par sa largesse. La iustice dõcques est sans la
loy/ mais elle nest pas manifestee sans la loy.
Mais la iustice de dieu est sans loy/ laq̃lle il
dõne a celuy qui croit/ par lesprit de grace/ sãs
laide de la loy: cest adire sans estre aide de la
loy. * Ueritablemẽt nous ne sommes pas iu¬
stifiez par la loy/ ne par nostre propre uolun¬
te: mais sommes iustifiez pour neant par sa
grace: non pas que ce se faice sans nostre uo¬
lunte: mais nostre uolunte est monstree foi¬
ble par la loy/ affin que la grace guerisse no¬
stre uolunte/ ⁊ que la uolunte guerie acõplis¬
se la loy/ sans estre constituee soubz la loy/ et
sans auoir affaire de la loy. Car la loy nest
pas mise pour le iuste.
¶ Augustin sur sainct Iehan/ au .iii.
traicte au premier chapitre.
¶ La loy fut dõnee par Moyse/ qui les tenoit
coulpable. Car quelle chose dit lapostre? * La
loy est entree/ affin que le peche abonde. Cecy
poise aux orgueilleux/ assauoir ce qͥl dit/ af¬
fin q̃ peche abõde. Car ilz attribuẽt beaucoup
a eulx mesmes: ⁊ assignoient beaucoup a leͬs
forces: ⁊ si ne pouuoient accõplir la iustice/ se
cestuy qͥ lauoit cõmãde ne laidoit. Dieu uou¬
lant dompter leur orgueil/ il dõna la loy: cõ¬
me sil eut dit. Uoicy/ acõplissez/ affin q̃ uous
nestimez pas estre sans celuy qͥ cõmãde: uous
nestes pas sans cõmãdeur: mais il ny a nul qͥ
lacõplisse. Dõcques sil ny a nul qͥ lacõplisse:
dont uiẽt qͥl ne lacõplit pas? Pource quil est
naiz de la brãche du peche ⁊ de la mort qui est
uenue de Adam/ ⁊ a tire auec luy ce qui est icy
cõceu. Le p̃mier hõme est tõbe: ⁊ tous ceulx qͥ
sont naiz de luy/ ont tire de luy la cõcupiscẽce
de la chair. Il falloit q̃ ung autre homme fut
naiz/ leq̃l na tire nulle cõcupiscẽce. Parquoy
est dit en lescripture/ hõme et hõme: assauoir/
hõme a la mort/ ⁊ hõe a la uie: ainsi q̃ dit lapo
stre. * Car certainemẽt la mort est par lhõme: ⁊
la resurrectiõ des mortz est par lhõme. Tous
ceulx qͥ sont iustifiez par Christ/ sont iustes.
Non pas en eulx mesmes/ mais en Christ.
* Car si tu demãde q̃lle chose ilz sont en eulx
mesmes: ilz sont Adam. Et si tu demande q̃lle
chose ilz sont en Christ: Ilz sont iustes. Pour¬
quoy? Pour ce q̃ nostre seigñr Iesuchrist qͥ est
le chief/ nest pas uenu par la brãche de peche:
mais toutesfoys il est uenu auec la chair mor
telle. La mort estoit la peine des pecheͬs: mais
au seigneur estoit le don de misericorde. Ce¬
stuy nauoit point de cause dequoy il deubt
mourir/ ⁊ si est mort. Mais tu as cause pour¬
quoy: ⁊ si ne ueulx point mourir? Souffre uo
luntairemẽt dung franc couraige selõ ton me
rite/ ce que cestuy a bien uoulu souffrir/ affin
qͥl te deliurast de la mort eternelle. Il est dõc¬
ques ung hõme/ ⁊ lautre hõme. Mais lung
nest que homme seullement: ⁊ lautre est dieu ⁊
hõme. Lung est lhomme de peche/ ⁊ lautre est
lhomme de iustice. Tu es mort en Adam: re¬
suscite en Christ. Car lung et lautre te est
deu. Combien que tu aye creu en Christ tou¬
tesfoys tu rendras ce que tu doibtz de Adam.
* Mais le lien de peche ne se tiendra pas eter¬
nellemẽt: car la mort tẽporelle du seigneur ton
dieu/ a occis ta mort eternelle. Mes freres/
icelle est la grace/ icelle est la uerite: poͬ ce q̃lle
est promise ⁊ donnee. Celle nestoit pas en lan¬
cien testament: car la loy menaceoit/ ⁊ ne ay¬
doit pas: elle cõmãdoit/ ⁊ si ne guerissoit pas:
elle demonstroit la langueur/ mais elle ne lo¬
stoit pas. Mais icelle appareilloit poͬ le me¬
decin qui debuoit uenir auec grace ⁊ uerite: cõ
me si le medecin premier enuoyoit son serui¬
teur/ a quelcũ quil ueult guerir affin quil le
trouue tout lie. Lhomme nestoit pas sain: ⁊ si
ne uouloit pas estre guery. Et affin quil ne
fust pas guery: il se uãtoit estre sain. * La loy
fut enuoyee: laq̃lle le lia: ⁊ il se trouua coul¬
pable: desia crioit il pour son liẽ. Le seigñr est
uenu: il le guerit par aucunes medecines ame
res ⁊ ung petit terribles. Car il dit au malade
Souffre/ aye patience: ⁊ luy dit/ ne ayme pas
le monde: que le feu de cõtinence te guerisse: q̃
tes playes souffrẽt le fer de persecutiõ. Tu en
auois paour/ cõbien q̃ tu fusse lie: mais cestuy
qui estoit libre ⁊ qui nestoit pas lie/ a ueu ce qͥl
te dõne. Il a premier souffert/ affin quil te cõ
solast cõme sil disoit. * Que crains tu de souf
frir pour toy: ie souffre p̃mier pour toy. Ceste
est la grace/ et aussi la grande grace. Qui est
cestuy qui la pourra dignement louer? Mes
freres ie parle de lhumilite de Christ. Qui est
cestuy qͥ dira en explicãt ⁊ en parlant la ma-
ieste de Christ ⁊ sa diuinite?
Io.1.C. ¶ La loy est donnee par
Moyse: grace et uerite a este faicte
par Iesuchrist.
Io.7.C. ¶ Moyse ne uous a il
pas donne la loy? ⁊ nul de uous ne
faict la loy.
Exo.20.A. ¶ Tu ne cõuoiteras
point.
¶ Aug. de la lettre ⁊ de lesprit au .iiii. Cha.
¶ Tu ne cõuoiteras point/ est ung tres mani
feste ⁊ tressalutaire cõmãdemẽt. Que si q̃lcũ
lacõplist/ il naura nul peche quel qͥl soit. Et
poͬce lapostre la esleu cõme poͬ ung general/
par lequel il a cõprins toutes choses: cõme si
ceste estoit la uoix de la loy deffendãt tout pe
che/ ce quil dit. * Tu ne cõuoiteras point. Car
aussi ne cõmet on nul peche sinõ en cõuoitãt.
Et pourtãt la loy qͥ a cõmande ceste chose/ est
bõne ⁊ louable. Mais la ou le saĩct esprit ne
ayde pas/ en inspirãt au lieu de la mauuaise
cõcupiscẽce/ une bõne cõcupiscẽce: cest adire en
respãdãt charite en noz cueͬs: cõbiẽ q̃ ceste loy
soit bõne: toutesfois en deffendãt/ elle augmẽ
te les mauuais desirs. * Car ce q̃ lon conuoite
est ie ne scay cõmẽt plus plaisant/ ⁊ se le desire
on plus fort quãt il est deffendu. Et est ce q̃ le
peche decoipt par le cõmandemẽt/ ⁊ par ce oc¬
cist/ quant aussi la preuarication uient/ la ou
nen ya point/ ou la loy nest point mise.
¶ Augustin ad Hilarium/ en
la .lxxxix. epistre.
¶ Mesme aussi ceste loy est dõnee en ceste ay¬
de a ceulx qͥ en usent legitimemẽt: affin q̃ par
icelle ilz congnoissent/ ou q̃lle chose ilz ont re¬
ceu de Iustice/ pour en rẽdre graces: ou quelle
chose leͬ deffault encore/ poͬ le demãder instã
mẽt. Mais ceulx qui oyẽt q̃ la loy dit. * Tu
ne cõuoiteras point: tellement q̃ ce leur suffit
quilz le scaiuẽt biẽ: ⁊ quilz ne croiẽt pas/ ⁊ ne
demãdẽt pas/ q̃ par layde de la grace de dieu/
la uertu leur soit dõnee de faire ce qui est com¬
mãde: la loy leur est entree pour faire abõder
le peche. Car affin q̃ nous laissons plusieͬs
cõmandemẽs de la loy: et que seullemẽt nous
faisons memoire de ce q̃ sainct Paul a prins
pour en faire memoire/ quãt la loy dit. Tu ne
conuoiteras point: quelle aultre chose semble
il estre cõmandee/ sinõ la cõtinence de toutes
illicites ꝯcupiscẽces? Car ueritablemẽt lesprit
se iecte partout la ou il se iecte/ cõme une cho¬
se fort pesante. Et ainsi il nous est cõmãde de
nous retirer du fais de cõcupiscence/ pour ap¬
procher le fais de charite/ iusques a ce q̃ lung
soit cõsume/ ⁊ q̃ laultre soit parfaict. * Car la
plenitude de la loy est charite. Et toutesfois
regarde quelle chose il est escript de ceste conti
nẽce. * Et quant iay cõgneu (dit il) que nul ne
peult estre cõtinent/ se dieu ne le donne: ⁊ q̃ ce
appartenoit a la sapience/ de scauoir/ duquel
estoit ce don: ie mapprochay du seigñr ⁊ le re¬
quis. * Disoit il. Et quãt ie cõgneus q̃ nul ne
peult estre cõtinent/ sinõ par le frãc arbitre: et
ce mesme appartenoit a la sapiẽce de scauoir
ce bien estre de moymesme? Certainemẽt il na
pas dit ce q̃ aucuns disent en leͬ uanite: mais
a dit ce qͥ estoit a dire selõ la uerite de la saĩcte
escripture. Quãt ie sceu (dit il) q̃ nul ne peult
estre cõtinent/ se dieu ne le dõne. Dieu doncq̃s
cõmande cõtinẽce/ ⁊ dõne la cõtinẽce. Il la cõ¬
mãde par la loy/ ⁊ la dõne ꝑ grace. Il la cõmã
de ꝑ la lettre: mais il la dõne par lesprit. Car
la loy sans grace fais abõder le delict: ⁊ la let
tre sans lesprit/ occist. * Poͬ ce cõmãde elle: af¬
fin q̃ nous qͥ nous efforceõs de faire les cõmã¬
demẽs/ ⁊ lassez soubz la loy par nr̃e ĩfirmite/
nous uenõs a demander laide de la grace: ⁊ se
nous pouõs faire q̃lque bõne oeuure/ que nen
soyõs point ingratz uers celuy qͥ nous ayde.
Et nest pas pourtãt larbitre de la uolũte oste/
de ce qͥl est ayde: mais pourtãt est il ayde/ quil
nest pas roste. Celuy doncq̃s qui dit a dieu:
seigñr soye mõ adiuteur: il ꝯfesse qͥl ueult ac¬
cõplir ce qͥl a cõmãde: mais aussi se cõfesse de¬
mãder ayde de celuy qͥ la cõmande/ affin qͥl le
puisse faire. Parquoy doncques la loy nous
enseigne a labõdãce des delictz/ q̃lle chose noꝰ
deuõs uouloir: si ce nest q̃ la grace ayde/ telle¬
mẽt q̃ nous puissions ce q̃ nous uoulons/ et q̃
nous acõplissons ce q̃ nous pouõs.
¶ Aug. des nopces ⁊ de la cõcupiscẽce/ ad
Ualeriũ au p̃mier liure/ au .xxuiii. chap̃.
¶ Certainemẽt ie ne fais point le bien que ie
uueil: mais ie fais le mal q̃ iay hay: cest adire
ie le conuoite: car aussi uouldroit il bien quil
ne le feist pas: affin quil fut bienheureux de
toutes pars. Mais se ie fais (dit il) ce que ie ne
uueil pas: ie cõsens a la loy de dieu/ quelle est
bõne: car elle ne ueult pas telles ou telles cho¬
ses: lesquelles aussi ne uueil pas faire. * Elle
ne ueult pas q̃ ie cõuoite: quãt elle dit. Tu ne
cõuoiteras point: ⁊ aussi ne uueil ie pas con¬
uoiter. Et en ceste chose cõsentẽt/ ma uolunte
⁊ la uolunte de la loy. Mais pour ce quil ne
uouloit pas cõuoiter/ ⁊ toutesfois il ꝯuoitoit:
⁊ que nullement ne seruoit a la mesme concu¬
piscence par consentement: il adiousta/ ⁊ dist.
Mais maintenant ne fais ie pas ceste chose:
mais cest le peche qui habite en moy.
¶ Augustin/ cõtre Iulianum/ au .iii.
liure/ au dernier Chapitre.
¶ Uouloir est auec moy: mais de parfaire le
bien/ ie ne le treuue pas. Ou cõme disent les
liures grecz. Uouloir est auec moy/ mais de
parfaire le bien/ non: cest adire/ parfaire le biẽ
nest pas auec moy. Il ne dit pas/ faire le bien/
mais parfaire le biẽ: car faire le bien est de nõ
aller apres les cõcupiscẽces: mais parfaire le
bien/ est de non cõuoiter. Ce dõcques qͥ est aux
Galatiens. * Ne parfaictes point les concu¬
piscẽces de la chair: icy au ꝯtraire est aux Ro¬
mains. * Mais ie ne treuue pas de parfaire le
biẽ. * Car aussi celles ne sont point parfaictes
en mal/ quãt le cõsentemẽt de nr̃e uolunte ny
est pas: ⁊ nostre uolũte nest point parfaicte en
biẽ/ tãdis que les mouuemẽs des cõcupiscẽces
demeurẽt cõbien q̃ ny cõsentons point. Et est
ceste bataille en laq̃lle aussi ceulx qui sõt bap
tisez guerroiẽt cõme en ung chãp de bataille:
quãt la chair cõuoite cõtre lesprit: ⁊ lesprit cõ
tre la chair: la ou aussi lesprit faict bõne oeu¬
ure en nõ ꝯsentãt a la cõcupiscẽce mauuaise:
mais ne le parfaict pas/ pour ce qͥl ne cõsume
pas ces mauuais desirs: et la chair faict les
mauuais desirs/ mais aussi ne les parfaicte
pas: car par ce q̃ lesprit ne luy ꝯsent pas/ aussi
icelle ne paruiẽt pas aux oeuures dãnables.
¶ Augustin au mesme/ au .iiii.
liure/ ⁊ au .ii. Chapitre.
¶ Ie ne scay comment aussi les ames chastes
tresbuchẽt en infames cõsentemẽs: q̃ si le sou¬
uerain les imputoit/ qͥ seroit celuy qͥ uiuroit
chastemẽt? Poͬquoy (dis ie) ne extirpe il pas
ce mal icy de la chair des sainctz? * Mais poͬ
ce que en ceste/ misere humaine on se doibt gar
der dorgueil pire q̃ tous les aultres: pourtant
principalemẽt nest pas du tout estaincte ceste
cõcupiscence en la chair des sainctz cõtinens:
affin q̃ quãt on bataille cõtre elle/ lesprit soit
admõneste de ses dangiers/ affin q̃ par seurete
il ne se enfle: iusq̃s a ce q̃ la fragilite humai¬
ne uiẽgne a telle ꝑfection de sanite/ la ou il ny
ait quelque pourriture de cõcupiscẽce/ ⁊ la ou
on ne craigne quelque enflure dorgueil.
¶ Augustin au liure premier de ses
Retractations au .xix. Chap̃.
¶ Toꝰ les cõmandemẽs de dieu sont acõplis:
quãt dieu pardõne tout ce qͥ nest pas faict.
1.Corin.3.B. ¶ Ueritablement
la lettre occist/ mais lesprit uiuifie.
Que si ladministration de la mort
imprimee par lettres es pierres a
este en gloire: tellement que les filz
de Israel ne pouoiẽt regarder en la
face de Moyse/ pour la clarte de sa
face/ laquelle se anichile: comment
ne sera plus grandement en gloire
ladministration de lesprit?
¶ Augu. au .ii. liure/ au .uii. chap̃. cõtre
laduersaire de la loy/ ⁊ des ꝓphetes.
¶ Pource dõcques q̃ la loy est appellee ladmi
nistratiõ de la mort/ formee en lettres de pier¬
re: de ce estimẽt ilz/ q̃ Moyse ait administre la
mort/ cest adire/ quil ayt seruy a lautheur de
mort/ cest ascauoir au malin esprit/ q̃ lapostre
estime estre autheur de ce mõde: ignorant q̃ la
loy est appellee ladministratiõ de la mort/ se¬
lon ce qui est dit. La lettre tue/ mais lesprit
uiuifie. Car cõbien q̃ la loy soit iuste/ saincte/
et bonne: neãtmoins elle a infere la mort aux
p̃uaricateurs/ q̃ la grace de dieu ne ayde pas
poͬ acõplir la iustice de la loy. Certes il estoit
besoing q̃ la loy fut imposee en lancien testa-
ment aux orgueilleux/ ⁊ a ceulx qͥ se confioiẽt
en la uertu de leur uolunte: laq̃lle loy ne dõ¬
nast pas la iustice/ mais qui la cõmãdast: ⁊ q̃
ainsi ceulx estans implicq̃s par la mort de la
preuaricatiõ/ ilz eussent leur refuge a la gra¬
ce/ laquelle seullemẽt ne commãde pas/ mais
aussi ayde: laquelle a este releuee au nouueau
testamẽt. De ce estiment ces blasphemateurs
icy des parolles diuines/ q̃ la loy a este mau¬
uaise/ laq̃lle a este donnee par Moyse/ pour ce
q̃lle est appellee ladministratiõ de la mort fi¬
guree en lettres de pierre * sans regarder quil
est dit pour ceulx/ qui estimoiẽt/ q̃ la loy estoit
suffisante a leur franc arbitre: ⁊ sans layde de
lesprit/ estoiẽt tenus coulpables de preuarica
tiõ soubz la mesme lettre de la loy. Car aussi
la preuarication de la loy ne seroit pas mau¬
uaise/ si la loy nestoit bõne. Quest ce dõcques
de merueille se ceste est appellee ladministratiõ
de la mort: la ou la lettre tue/ en deffendant le
mal qui se faict/ ⁊ en cõmandãt le bien qui ne
se faict point? Mais aussi est icelle mesme ap
pellee ladministratiõ de lesprit totallemẽt ui¬
uifiãt: affin q̃ nous nous releuõs de la mort
de p̃uaricatiõ: et q̃ sãs estre coulpables/ nous
lisons es tables de pierre la iustice de dieu: ⁊ q̃
noꝰ ayãt la liberte en noz cueurs/ nous ayõs
aussi ceste iustice en meurs. Cestuy est le nou¬
ueau testamẽt diferẽt a lanciẽ * car en lanciẽ/
lhõme est cõtrainct par angoisses de craincte:
⁊ au nouueau lhõe est en la largesse spacieuse
de charite. Car la deffense du peche qui est la
loy/ augmẽte certainemẽt le desir de peche. Le
quel nest pas estainct/ sinõ ꝑ ung desir ꝯtraire
de bien faire: la ou foy besõgne par charite.
Rom̃.7.D. ¶ Doncques moymes¬
me/ en ma pensee ie sers a la loy de
dieu: mais en la chair ie sers a la
loy de peche.
¶ Augustin des parolles de lapostre/
au .ui. Sermon.
¶ Mort ou est ta uictoire? Mort ou est ton
eguillon? Mais leguillõ de la mort est peche:
⁊ la loy est la uertu de peche: car par la deffẽse
est le peche augmente/ ⁊ non pas estainct. La
loy a dõne puissance au peche/ en cõmandant
seullemẽt par la lettre/ ⁊ non pas en subuenãt
par lesprit. Car la loy cõmandoit/ ⁊ ne acom
plissoit pas: pource q̃ la chair inuinciblement
resistoit la ou il ny auoit pas de grace: ⁊ la loy
estoit affoiblie par la chair * poͬce que la loy
est spirituelle/ mais ie suis charnel. Commẽt
dõcques me aideroit la loy en cõmandant par
la lettre/ laquelle ne donne riens par lesprit?
* Elle estoit affoiblie par la chair. Quelle
chose a faict dieu ueu q̃ ce estoit impossible a
la loy/ ⁊ quelle estoit affoiblie par la chair?
Dieu a enuoye sõ filz. Parquoy estoit la loy
affoiblie: ⁊ pourquoy estoit ce impossible a la
loy? Elle estoit affoiblie par la chair. Quelle
chose dõcq̃s a faict dieu? Il a enuoye la chair
contre la chair. Car il a occis le peche de la
chair/ ⁊ a deliure la substãce de la chair. Dieu
a enuoye sõ filz en la similitude de la chair de
Peche. Ouy urayemẽt en chair/ mais non pas
en chair de peche. * Ce doncq̃s qͥ estoit imposs¬
ble a la loy/ laq̃lle faisoit preuarication: poͬ
ce q̃ la pẽsee cõuaincue nauoit pas encore cher
che le sauueur: en quoy estoit affoiblie par la
chair: dieu a enuoye sõ filz en la similitude de
la chair de peche: ⁊ de peche a dãne le peche en
la chair. * Cõmẽt dõcq̃s nauoit il pas de peche
si de peche il a dãne le peche? Le sacrifice poͬ le
peche estoit en la loy appelle peche. La loy re¬
memore ceste chose souuẽt/ non pas une foys
ou deux/ mais tres souuent les sacrifices pour
les pechez estoient appellez pechez. Tel peche
estoit Christ. Car que dirons nous? Auoit
il quelque peche? Non non. Il nauoit pas de
peche/ mais il estoit le peche. Il estoit (dis ie)
le peche selon lintelligence/ pour ce quil estoit
le sacrifice pour le peche.
Gala.3.D. ¶ Et ainsi la loy a este
nostre pedagogue en Christ: affin q̃
nous soyons iustifiez par la foy.
¶ Hierosme au liure de son exposition
sur lepistre ad Galatas.
¶ Le pedagogue est ordõne pour les petis en¬
fans: affin q̃ leage lasciue soit refrenee ⁊ q̃ les
cueͬs enclins a uices/ soiẽt tenus quãt lẽfance
qͥ est tẽdre est ĩstruicte par lestude: ⁊ est appareil
lee par ꝯtraincte ⁊ ꝑ la craĩcte de la peine/ aux
plus grãdes sciẽces de philosophie/ ⁊ poͬ gou¬
uerner la chose publicq̃. Toutesfoys le peda¬
gogue nest pas le maistre ⁊ le pere: ⁊ cestuy qui
est enseigne ne attend pas lheritaige ⁊ la sciẽ¬
ce du pedagogue: mais le pedagogue est celuy
qͥ garde le filz dautruy: leq̃l se doibt partir de
luy apres qͥl sera uenu au tẽps legitime pour
prẽdre lheritaige. Aussi le nom du pedagogue
signifie ceste chose: ⁊ est ung nom compose/ de
ce quil cõduict les enfans. * Et ainsi la loy de
Moyse a este dõnee au peuple lasciue/ en ma
niere de pedagogue cruel: affin quelle les gar
dast: ⁊ quelle les appareillast poͬ la foy a ue¬
nir * que apres quelle a este uenue: ⁊ que nous
auons creu en Christ: desia nauons plus este
soubz le pedagogue: et nostre tuteur et nostre
solliciteur se departent de nous: ⁊ nous estãt
paruenus au tẽps de leage legitime/ nous sõ¬
mes appellez urays filz de dieu: auquel nous
engendre/ non pas la loy abolie/ mais la foy
nostre mere/ qui est en Iesuchrist.
Leui.26.A. ¶ Se uous cheminez
en mes cõmandemens/ ⁊ que uous
gardez mes mandemens/ ⁊ si uous
les faictes: ie uous donneray des
pluyes en leurs temps ⁊c.
Leuiti.26.D. ¶ Se uous chemi¬
nez au contraire enuers moy: ⁊ si
uous ne me uoulez point escouter:
ie uous adiousteray uoz playes.
Deutero.30.D. ¶ Considere que
au iourdhuy iay mis en ta presence
la uie ⁊ le bien: ⁊ au cõtraire la mort
⁊ le mal/ affin q̃ tu ayme ton seigñr
dieu/ ⁊ q̃ tu chemine en ses uoyes/ ⁊
que tu garde ses cõmandemens ⁊c.
Mais si ton cueur se destourne/ ⁊ q̃
tu ne le uueille ouyr: ⁊ q̃ deceut par
erreur tu adore les dieux estrãgiers
⁊ q̃ tu les serue: ie te predis auiour¬
dhuy que tu periras.
Esai.45.D. ¶ Uous toutes fins
de la terre/ cõuertissez uous a moy/
⁊ uous serez sauuez.
Ezechi.18. G. ¶ Cõuertissez uoꝰ/
si faictes penitence de toutes uoz
iniquitez.
Ioel.2.C. ¶ Conuertissez uous a
moy de tout uostre cueur. Et uous
cõuertissez au seigneur uostre dieu.
Zacharie.1. A. ¶ Conuertissez
uous a moy/ dit le seigneur des ar¬
mees: et ie me conuertiray uers
uous.
¶ Augustin/ du franc arbitre ⁊ de la
grace/ au .iiii. chapitre.
¶ Tãt de choses qͥ sont cõmãdees en la loy de
dieu: assauoir q̃ les fornications ⁊ les adulte¬
res ne soient pas cõmis: demonstrent elles au¬
tre chose q̃ le frãc arbitre? Car aussi ne seroiẽt
elles point cõmãdees/ se lhõme nauoit sa pro¬
pre uolũte/ poͬ obeir aux cõmãdemẽs diuins.
* Et toutesfoys cest le don de dieu/ sãs lequel
les commandemems ne peuuent estre gardez.
Saĩct Paul dit. * Ne soye pas uaĩcu du mal:
mais uaincz le mal par bien: ce toutesfoys ne
peult estre faict/ sil nest aide de la grace que si
la grace ne laide/ la loy ne sera riens sinon la
uertu de peche. Car la ꝯcupiscẽce sera augmẽ¬
tee/ ⁊ prendra plus grãdes forces par ce que la
loy deffend/ se lesprit de grace ne laide.
¶ Pareillemẽt au .ui. chapitre.
Les Pelagiẽs se estimẽt scauoir grand chose/
quãt ilz disẽt. Le seigñr ne cõmãderoit pas ce
qͥl scauroit q̃ lhõme ne pourroit faire. Qui est
cestuy qͥ ignore ceste chose? * Mais pourtãt cõ
mãde il aucunes choses q̃ noꝰ ne pouõs: affin
q̃ nous cõgnoissons q̃lle chose nous luy deb¬
uons demãder. Et est ceste foy/ laq̃lle en priãt
impetre/ ce que la loy commande. Finable¬
ment celuy qui a dit. * Se tu ueulx/ tu garde¬
ras les cõmandemens. Au mesme liure de lec¬
clesiasticque ung petit apres il dit. Qui dõne
ra la garde en ma bouche ⁊c. Cest une chose
certaine q̃ nous gardons les cõmandemens se
nous uoulons: mais pource que la uolunte
est preparer du seigneur/ a luy fault il deman
der/ que nous uoulons autãt quil suffit pour
faire en uueillãt. * Il est certain/ q̃ nous uou¬
lons quant nous auons la uolunte: mais ce¬
stuy faict/ q̃ nous uoulons le bien. Duquel il
est dit. * Les pas de lhõme serõt dressez par le
seigneur/ quil uueille ses uoyes. Duquel est
dit. * Cest dieu qui faict en nous le uouloir et
le parfaire. Il est certain que nous le faisons
quant nous le faisons: mais cestuy faict que
nous le faisons: en dõnant la uertu treseffica
ce a la uolunte/ lequel dit. Ie feray que uous
cheminerez en mes iustifications ⁊ que uous
garderez mes iugemens/ ⁊ les ferez.
¶ Du mesme au .xuiii. Chapitre.
¶ Pourquoy dõcques est il dit. Aymõs lung
lautre: car la dilection est de dieu: sinon q̃ par
le cõmandement est le franc arbitre admonne
ste/ pour demander le don de dieu? Leq̃l aussi
seroit admõneste sans fruict: se p̃mier il ne re¬
cepuoit quelq̃ dilection/ affin quil demande q̃
la mesme dilection luy soit augmẽtee/ ⁊ quil
puisse acõplir ce q̃ on cõmande. Quãt on dit.
Aymons lung lautre: cest la loy: quãt on dit/
car la dilection est de dieu: cest grace.
¶ Du mesme au .xix. Chapitre.
¶ Iehan dit. Dieu est charite. * Et les Pela¬
giens aussi disent quilz ont dieu/ non pas de
dieu/ mais de eulx mesmes: ⁊ la ou ilz confes¬
sent que la loy nous est dõnee de dieu: ilz ueu¬
lent auoir la charite de eulx mesmes. Et ne
escoute pas lapostre/ disant. * La sciẽce enfle:
mais la charite edifie. Aussi lescripture dit q̃
la uraye foy/ ⁊ la saine doctrine sont toutes
deux de dieu: car il est escript. De sa face pro¬
cede scence ⁊ entendemẽt. Et est escript. * Aussi
charite est de dieu.
¶ Bernard/ sur les cãticques/
au .l. sermon.
¶ Celuy qui a cõmande le cõmandement na
pas ignore/ que le fais du cõmãdemẽt excede
les forces des hõmes: mais par ce mesme a iu¬
ge quil est utile de les admõnester quilz ne sõt
pas suffisãs: ⁊ quilz cõgneussent plainemẽt a
q̃lle fin de iustice il se fauldroit efforcer de tou
tes ses uertus. * Doncques en commandant
choses impossibles/ dieu na pas faict les hõ¬
mes preuaricateurs/ mais les a faict hũbles:
affin que toute bouche soit fermee/ ⁊ q̃ tout le
mõde soit rẽdu subiect a dieu: car nulle chair
ne sera iustifiee deuãt luy par les oeuures de
la loy. Et ainsi quãt nous auõs receu le com¬
mandemẽt/ ⁊ que nous sentõs nostre deffaul¬
te: nous criõs au ciel: ⁊ dieu a mercy de nous:
⁊ scauons en ce temps la/ quil nous a sauue/
non point par les oeuures de iustice que nous
auons faict mais par sa misericorde.
¶ Aug. au liure de la perfectiõ de iustice.
¶ Lapostre a escript ad Philemon/ disant:
affin q̃ ce ne fusse pas ton bien cõe par necessi¬
te: mais ton biẽ uolũtaire: cõme si autremẽt le
bien estoit uoluntaire sinon quant dieu faict
en noꝰ le uouloir/ ⁊ le parfaire poͬ la bõne uo
lunte. Ou poͬ ce qͥl est escript au Deuterono¬
me. * Il a dõne deuãt la face de lhõme/ la uie ⁊
la mort/ le bien ⁊ le mal: ⁊ la admonneste quil
esleut la uie/ cõme aussi ceste admonition ne
uiẽgne pas de la misericorde * ou cõe sil prouf
fitoit aucune chose de eslire la uie/ la ou dieu
ne inspireroit pas la charite de leslire/ ⁊ la ou
il ne la donneroit pas apres q̃lle seroit esleue.
Dequoy est dit. * Car ire est en son ĩdignatiõ/
⁊ la uie est en sa uolunte. Ou poͬ ce qͥl est dit.
Se tu ueulx/ les cõmandemẽs te garderont:
cõme sil ne debuoit pas rẽdre grace a dieu/ qͥl
a uoulu les cõmãdemẽs/ quãt luy estãt delais
se de la lumiere de uerite de toutes choses/ ne
les pouuoit uouloir: ⁊ quãt leau ⁊ le feu sõt
mis deuãt lhõme/ il baille la main auq̃l quil
ueult. * Mais celuy qͥ appelle est plus hault/
et est par dessus toute humaine cogitation:
quant urayemẽt le cõmencemẽt de corriger le
cueur: cest la foy: cõme/ il est escript. Tu uien¬
dras ⁊ passeras par le cõmencement de foy: et
ung chascun ainsi esleit le bien. * Cõe a ung
chascun dieu a diuise la mesure de foy. * Et
nul ne peult uenir a moy (dit le prince de la
foy) si le pere qͥ ma enuoye ne le tire. Ce qui est
dit de la foy par laq̃lle on croit en luy/ cõme
assez euidemmẽt apres le declaire la ou il dit.
* Les parolles q̃ ie uous dis/ sont esprit ⁊ uie:
mais il en ya aucuns de uous qͥ ne croiẽt pas.
Car Iesus sceauoit des le commencement qui
estoiẽt ceulx qui croyoiẽt/ ⁊ qui le debuoit li¬
urer: pourtãt uous ay ie dit/ que nul ne peult
uenir a moy/ sil ne luy est donne de mon pere.
Lhõme estime auoir trouue grãde chose pour
sa cause/ en Esaie le ꝓphete/ de ce que dieu dit.
* Se uous uoulez/ ⁊ si uous me escoutez: uoꝰ
mẽgerez les biens qͥ sont en la terre. Mais si
uous ne uoulez ⁊ si uoꝰ ne me escoutez: lespee
uous deuorera: car la bouche du seigneur la
dit: cõme si la loy totalle ne fust pas pleine de
telles cõditions: ou cõme si ces cõmandemens
icy estoient dõnez aux orgueilleux poͬ autre
chose/ que pour la preuarication * iusques a
ce que celuy auquel a este promis fust uenu.
* Dequoy la loy est entree affin que le peche
abondast: ⁊ la ou le peche est abonde/ la grace
aussi a super abonde * cest a dire/ affin que lhõ
me par orgueil soy confiant en ses forces/ re¬
ceut les cõmandemens: esquelz cestuy defail¬
lant ⁊ faict aussi preuaricateur il demandast
apres le liberateur/ ⁊ le sauueur: ⁊ que icelle
loy menast lhõme humilie par la craincte di¬
celle loy/ cõme pedagogue/ a la foy ⁊ a la gra
ce. * Et ainsi apres q̃ leurs infirmitez ont este
multipliees/ ilz se sõt hastez de uenir: ⁊ poͬ les
saner Christ est uenu opportunemẽt. Et cela
faict auec noꝰ/ la grace de dieu par nostre sei¬
gneur Iesuchrist: non pas seullemẽt par com¬
mandemẽs/ par exemples/ ⁊ par sacremens:
mais aussi par le sainct esprit: par lequel se¬
crettemẽt est la charite respãdue en noz cueͬs/
laquelle prie par gemissemens inenarrables:
iusques a ce que la sante soit en nous parfai¬
cte: ⁊ que dieu soit mõstre comme il doibt estre
ueu en leternelle uerite.
Gala.3.B. ¶ La loy nest pas de
la foy: mais qui fera les choses/ il
uiura en icelles.
¶ Augustin/ au liure de lexposition
de lepistre ad Galatas.
¶ Il ne dit pas: celuy qui fera la loy/ uiura
en icelle/ tellemẽt que tu entende en ce lieu icy
estre mis/ la loy/ pour icelles oeuures. Mais
ceulx qͥ uiuoient en ces oeuures icy/ ilz crain¬
gnoient: car silz ne eussent pas faict ces cho¬
ses icy: ilz eussẽt souffert/ ou destre lapide/ ou
la croix/ ou quelque autre chose. Parquoy il
dit/ celuy qͥ fera ces choses il uiura en icelles:
cest adire/ il aura le loyer/ quil ne sera pas pu¬
gny par telle mort. Ce nest pas doncques en¬
uers dieu: que sil quelcun uit en la foy diceluy
en ceste uie/ quãt il sera party dicy/ adonc au¬
ra il son loyer plus pres de luy. * Parquoy ce
luy ne uit de foy/ qui desire ou craint les cho¬
ses que lon uoit icy present. Car la foy de dieu
appartient aux choses inuisibles: lesq̃lles se¬
ront dõnees icy apres. Mais il y a aucune iu¬
stice es oeuures de la loy/ qui est telle q̃lle nest
pas delaissee sans loyer: tellement que celuy
qui fera ces oeuures/ il uiura en icelles. De¬
quoy aussi est dit aux Romains. * Ueritable
ment se Abraam est iustifie par les oeuures: il
a gloire: mais non pas enuers dieu.
1.Timo.1.B. ¶ La loy nest pas
mise pour le iuste.
¶ Hierosme/ en lexpositiõ sur lepistre ad
Gał. au .ii. Chap̃. au .lxxxiiii. fueillet.
¶ La loy nest pas mise poͬ le iuste: mais pour
les iniustes ⁊ ceulx qui ne sont pas subiectz/
pour les infideles ⁊ pecheurs/ poͬ les pollutz
⁊ souillez. Mais celuy qui est enseigne de dieu
na pas necessite destre enseigne par icelle/ ne
aussi mesme de charite. Car sainct Paul dit.
* Il ne mest pas necessaire de uous rescripre
de charite: car uous estes enseignez de dieu que
uous aymez lung lautre.
Hebre.8.D. ¶ Cestuy est le testa¬
ment que ie ordõneray pour la mai¬
son de Israel/ apres ces ioͬs icy dit
le seigneur. Ie dõneray mes loix en
leur cueur: ⁊ les escripray au dessus
de leur cueur: ⁊ seray leur dieu/ aussi
iceulx serõt mon peuple. Et si nen¬
seignera pas ung chascun son pro¬
chain/ ne ung chascun son frere/ di¬
sant: congnois le seigneur: car tous
me cõgnoistrõt/ despuis le plꝰ petit
iusq̃s au plus grãd diceulx/ poͬce q̃
ie seray propice a leurs iniquitez.
¶ Hierosme/ au .ui. liure/ en son expositiõ
sur Hieremie/ au. clxii. fueillet.
¶ Lapostre sainct Paul/ qui a escript lepistre
aux Hebrieux/ a use de ce tesmoignage: ⁊ fina
blemẽt apres tous les hõmes ecclesiasticques
disent/ q̃ au premier aduenement du sauueur/
tout a este acomply: ⁊ q̃ le nouueau testamẽt
cest adire/ leuãgile a succede a lãcien testamẽt:
par lequel la loy de la lettre est changee en la
loy de lesprit: tellemẽt que tous les sacrifices/
⁊ la circoncision/ ⁊ le sabbat sont acõplis spi-
rituellement. * Et ce que nous mettons aucu¬
nesfoys en lescripture/ aliance pour testamẽt:
cela est selon la uerite Hebraicque: cõbien que
testament est bien appelle paction ou aliance:
car la uolunte ⁊ la testation de ceulx qui font
laliance ou paction est contenue en ce testa¬
ment. Quant Israel fut mene hors degipte/
il y auoit si grande familiarite entre dieu ⁊ le
peuple: que il est dit que dieu print leur main/
⁊ leur donna laliance ou paction/ que iceulx
rompirent: et pourtant les laissa le seigneur.
Mais en leuangile maintenant/ apres la
croix/ ⁊ la resurrection/ ⁊ lascension/ promet
de dõner laliãce ou pactiõ/ non pas en tables
de pierres: mais es tables de chair au cueur.
Et quãt le testamẽt du seigñr sera escript au
cueur des croyãs/ il ꝓmet quil sera leur dieu:
⁊ que iceulx serõt son peuple: tellemẽt q̃ plus
nullemẽt ne chercherõt des maistres Iuifz/ ne
les traditiõs ⁊ cõmandemẽs des hõmes: mais
seront enseignez du sainct esprit: uoire toutes¬
foys silz sõt dignes de ouyr. * Uous estes le tẽ
ple de dieu: et lesprit de dieu habite en uous.
Mais lesprit inspire la ou il ueult/ ⁊ a di¬
uerses graces. * Et la cõgnoissance dung seul
dieu est la possession de toutes uertus. Et ce
sera faict (dit il) poͬce q̃ ie seray ꝓpice a leͬ ini
quite: ⁊ nauray plus memoire de leur peche.
¶ Bernard au Chartroux en la .xi. epistre.
¶ La loy du seigneur est sans macule faisãt
retourner les ames/ de que icelle est la seulle/
qui peult faire destourner le couraige de la¬
mour de soymesme ⁊ du monde/ ⁊ ladresser en
dieu. Car aussi lamour ou la crainte de q̃lque
hõme ne faict pas retourner lame. Elles chã¬
gẽt biẽ aucunesfoys le uiaire ou loeuure par
dehors: mais iamais ne changent laffection.
Car aussi le serf faict aucunesfoys loeuure de
dieu: mais pour ce quil ne le faict pas libre¬
mẽt/ il est cõuaincu de demourer encore en sa
seruitude. Le mercenaire aussi le faict: mais
pour ce quil ne le faict pas pour neãt: il est cõ
gneu estre attire par sa propre concupiscence.
Car la ou il y a ꝓpriete/ la ya il singularite.
Et la ou il y a singularite/ la y a quelque an¬
glet. Et la ou est langlet/ la sans doubte sont
les ordures ⁊ les esrouillures. Parquoy au
serf/ sa loy est la crainte par laquelle il est con
traĩt. Au mercenaire/ sa ꝯcupiscẽce est sa loy/
par laq̃lle aussi cestuy est tenu/ quãt par la tẽ¬
tation dicelle il est tire ⁊ incite. Mais nulle di
celles nest sans macule/ et nulle dicelles ne
peult faire conuertir les ames. Mais la cha¬
rite conuertist les ames: lesquelles aussi les
faict uoluntaires. Mais iay dit que icelle est
sans macule en celuy/ qui na acoustume de
riẽs retenir a luy comme son propre. Et celuy
qui na riens de propre: ueritablemẽt tout ce qͥl
a est de dieu. Et ce qui est de dieu/ ne peult estre
souille. * Parquoy la loy du seigneur qui est
sans macule/ cest charite: laquelle ne cherche
pas ce quil luy est utile/ mais ce qui est utile
a plusieurs. Et est appellee la loy du seigneͬ:
de ce quil uit dicelle: ou que nul ne la peult
auoir sinon par le don diceluy. Et q̃ ce ne sem
ble pas estre estrange/ que iay dit/ que aussi
dieu uit de la loy: quãt ie nay dit de nulle au¬
tre que de charite. * Car quelle chose garde ce
ste grande ⁊ ineffable unite/ en ceste souuerai¬
ne ⁊ beatifiee Trinite/ sinõ charite? Cest dõc¬
ques la loy/ uoire la loy du seigneur qͥ est cha
rite: laq̃lle aucunement tient ensemble la Tri
nite en unite/ ⁊ les assẽble par le lien de paix.
Que nul toutesfoys ne estime que ie prengne
icy charite pour aucune qualite/ ou poͬ quel¬
que accident: car autrement ie diroye (ce quil
nest pas) quil y auroit quelque chose en dieu
qui ne seroit pas dieu: mais prens charite poͬ
ceste substance diuine ce que urayement nest
riẽs de nouueau ne cõtre la coustume de ainsi
le prẽdre/ cõme dit sainct Iehã. * Dieu est cha
rite. * Parquoy charite est iustement appellee
dieu/ ⁊ le don de dieu. Et ainsi charite donne
charite. Icelle est la loy eternelle qui a cree ⁊ qͥ
gouuerne toutes choses. * Et aussi toutes cho
ses sõt faictes par icelle/ en pois/ en nombre/ ⁊
en mesure: ⁊ riẽs nest delaisse sãs loy: ueu aus¬
si q̃ celle mesme qͥ est la loy de toutes choses/
nest pas sans loy: non pas toutesfoys quelle
soit par une autre loy que par elle mesme/ par
laquelle elle se gouuerne soymesme. Mais le
serf ⁊ le mercenaire ont une loy: non pas du
seigñr: mais celle qͥlz ont faict a eulx mesmes:
lung en non aymãt dieu/ ⁊ lautre aymãt au¬
tre chose plus que dieu. Ilz ont doncques une
loy/ non pas celle du seigneur: mais leur pro¬
pre loy: neantmoins sont subiectz a celle qͥ est
la loy du seigneur. Il est uerite que ung cha¬
scun peult faire une loy a soymesme: mais ne
peult tirer icelle loy hors de la subiection de
lordre incommuable de la loy eternelle. * Car
adonc dis ie que ung chascun a faict une loy
a soymesme: quãt il a prefere sa propre uolun
te/ a la cõmune ⁊ eternelle loy: uoulant mau¬
uaisement ensuiuir son createur/ tellemẽt que
cõme son createur est loy a soymesme ⁊ est en
sa liberte: aussi q̃ lhõe se gouuernast soymes¬
me ⁊ qͥl feist sa uolunte poͬ sa loy: laq̃lle cho¬
se urayement est ung grief ioug ⁊ importable
sur toꝰ les filz de Adã/ las qͥ encline ⁊ abaisse
tellement noz colz/ aussi q̃ nostre uie en est ap¬
prochee iusques en enfer. * Moy dõcq̃s poure
malheureux hõme/ qͥ me deliurera du corps de
ceste mort? Par leq̃l certainemẽt suis si oppres
se: q̃ si dieu ne me eut aide: mõ ame eut de brief
habite en enfer. Celuy se lamẽtoit cõme char¬
ge de ce fardeau/ qui disoit. * Pourquoy mas
tu mis contraire a toy: et me suis greue moy
mesme? Mon seigneur dieu/ pourquoy ne
oste te pas mon peche: ⁊ pourquoy ne oste tu
mon iniquite: * affin q̃ en ostant le pesant far¬
deau de ma propre uolunte/ ie puisse prendre
mon halaine soubz le legier fardeau de chari¬
te: ⁊ que ie ne soye plus contrainct de crainte
seruile/ ne attire de concupiscence mercenaire
mais q̃ ie soye ꝯduict par tõ esprit * par lesprit
de liberte/ duquel sont cõduictz tes filz: lequel
rẽde tesmoignage a mon esprit/ q̃ aussi ie suis
lung des filz: quãt ie auray la mesme loy q̃ tu
as: ⁊ q̃ ie soye aussi en ce mõde/ cõe tu es? Car
urayement ceulx qui font ce que lapostre dit.
* Que uous ne soyez redebuables a persõne:
sinon q̃ de aymer lũg lautre: sans nulle doub¬
te/ cõme dieu est/ ainsi pareillemẽt sont ilz en
ce monde: ilz ne sont ne serfz ne mercenaires/
mais sont filz. Parquoy aussi les filz ne sont
pas sans loy: se ce nest q̃ par aduenture q̃lcun
en sente autremẽt a cause de ce qͥl est dit. * La
loy nest pas mise poͬ le iuste. * Mais il fault
entẽdre q̃ la loy qͥ est dõnee par lesprit de serui
tude en crainte/ est autre q̃ celle qͥ est dõnee par
lesprit de liberte en doulceͬ. Et les filz de dieu
ne sont pas cõtrainctz destre soubz la p̃miere:
mais ilz ne sõt iamais sans la secõde. Ueulx
tu ouyr cõmẽt la loy nest pas mise poͬ les iu¬
stes? * Uous nauez point receu (dit il) dere¬
chief lesprit de seruitude en crainte. Mais
ueulx tu ouyr q̃ toutesfoys ne sont pas sans
la loy de charite? Mais uous auez receu
(dit il) lesprit de ladoption des filz. Finabl¬
ment escoute le iuste/ qui cõfesse lung ⁊ lautre
de soymesme: assauoir quil nest pas soubz la
loy/ ⁊ toutesfoys il nest pas sans la loy. * Ie
suis faict (dit il) a ceulx qͥ estoiẽt soubz la loy
cõe si ie eusse este soubz la loy: la ou ie nestoye
pas soubz la loy: a ceulx qͥ estoiẽt sans loy cõ
me si ie eusse este sans loy/ cõbien q̃ ie ne fusse
pas sans la loy de dieu/ mais estoye en la loy
de Christ. * Dequoy nest pas cõuenablement
dict. Les iustes nont pas de loy/ ou les iustes
sont sans loy: mais la loy nest pas mise pour
les iustes: cest adire/ quelle ne leur est pas im¬
posee cõme aux cõtrainctz mais cõme aux uo
luntaires: laquelle leur est aussi libremẽt dõ¬
nee/ q̃lle leur est doulcemẽt inspiree. Dequoy
aussi dit biẽ le seigñr. * Prenez mon ioug sur
uous. Et ainsi la loy qui est charite/ est bõne
⁊ doulce: laq̃lle nest pas seullemẽt porter legie
rement ⁊ doulcemẽt: mais aussi faict les loix
des serfz ⁊ des mercenaires estre legieres et fa-
ciles a porter ⁊ ne les destruict pas: mais faict
quelles sont acõplies/ par ce q̃ dict le seigñr.
* Ie ne suis point uenu poͬ rõpre la loy/ mais
pour lacomplir.
Des oeuures de la loy.
Chapitre .uii.
¶ Augu. en lexposition sur lepistre
ad Galatas au .iii. chapitre.
P
Remieremẽt ung chascun doibt sca
uoir q̃ les oeuures de la loy sont di¬
uisees en deux. Car une partie sont
prinses pour sacremẽs/ ⁊ une partie
pour les meurs. * Aux sacremẽs appartiẽnẽt:
la circõcision de la chair/ le sabbat temporel/
les nouuelles lunes/ les sacrifices/ ⁊ telles ma
nieres de obseruations innumerables. Mais
aux meurs appartiẽnẽt. Tu ne occiras point/
Tu ne feras point de paillardise. Tu ne di¬
ras point de faulx tesmoignage/ et tous les
aultres telz. * Lapostre dõcques na il nõ plus
de soing/ ascauoir se le Chrestiẽ est homicide/
ou paillard/ ou chaste/ ou innocẽt: cõme il na
pas de soing/ sil est circõcis en la chair/ ou sil
est incirconcis? Car toutes telles choses sont
exposees aux chrestiẽs/ affin seullemẽt quilz
entendent quelles choses elles ualent/ et si ne
sont pas cõtrainctz de les faire: que si ceulx qͥ
les gardent ne les entendẽt pas ce nest q̃ seule
seruitude.
¶ Augustin/ contre deux epistres des
Pelagiens/ ad Bonifacium/ au .iii.
liure au .iiii. chapitre.
¶ La loy est droictement dicte spirituelle/ ex¬
cepte les sacremẽs de lanciẽ testamẽt lesquelz
seullemẽt sont cõmandez poͬ la raison de leur
signification: combien aussi que en iceulx on
doibt entendre spirituellemẽt. * Mais toutes
les aultres choses qui appartiẽnent a pitie et
aux bonnes meurs/ ne doibuẽt pas estre refe¬
rees a quelque signification/ par quelque in¬
terpretatiõ q̃ ce soit: mais doibuẽt totallemẽt
estre faictes cõme elles sont dictes. Car nul ne
doubte q̃ ceste loy de dieu a este necessaire non
pas seullement pour le peuple qui lors estoit/
mais aussi maintenãt pour nous/ pour ordõ¬
ner deuement nostre uie. * Sil est ainsi uerita
blement que Christ nous a oste ce ioug trespe
sant de plusieurs obseruations: assauoir que
ne soyons point circoncis selon la chair/ que
nous ne immolons point les sacrifices des be
stes/ que nous ne cessõs point au iour du sab¬
bat des oeuures aussi qui sont necessaires/ et
toutes autres telles manieres de choses: mais
que nous les tenons entenduz spirituellemẽt:
et q̃ en ostant les umbres quilz signifioient/
nous ueillons en la lumiere des choses quilz
signifioient: debuõs nous pourtãt dire/ que a
nous nappartiẽt pas ce qui est escript: q̃ celuy
qͥ aura trouue la chose ꝑdue dautruy/ qͥ la ren
de a celuy qui la perdu? Et beaucoup dautres
semblables/ par lesquelz on aprẽt de uiure fi¬
delemẽt ⁊ iustemẽt * ⁊ principalemẽt les dix cõ
mandemẽs/ qui sont contenus en ces deux ta¬
bles de pierre: excepte la charnelle obseruatiõ
du sabbat/ lequel signifie la spirituelle saĩcti¬
fication/ ⁊ le repos spirituel. Car qui dira/ que
les chrestiẽs ne doibuent pas garder/ que par
seruice de religon on serue a ung seul dieu/ q̃
on ne honnore pas les idoles/ que on ne pren¬
gne pas le nom du seigñr en uain/ que les pa¬
rens soient honnorez/ que on ne cõmette pail¬
lardises/ homicides/ larcins ne faulx tesmoi¬
gnages/ ⁊ que on ne conuoite ne la femme ne
quelque autre chose dautruy? Qui est si infi¬
dele/ qui dise q̃ pour ce ne garde il pas ces com
mãdemẽs de la loy/ a cause quil est chrestien:
et nest pas constitue soubz la loy mais soubz
la grace? Ueritablemẽt ces choses sont mani
fests/ quil y a grande distãce. * Car en ce que
ceulx qui sont mis soubz la loy sont les cho¬
ses/ esquelz la lettre occist/ il les font ou par
la cõuoitise dauoir la felicite terriẽne/ ou par
la crainte de la perdre: ⁊ pourtant ne les font
ilz pas iustemẽt: pour ce que la cõuoitise char
nelle par laquelle le peche est augmente/ nest
pas guerie par une aultre conuoitise. Ceulx
appartiẽnẽt a lanciẽ testamẽt. Mais ceulx qͥ
sõt mis soubz la grace/ q̃ lesprit uiuifie: aussi
font ces choses icy en foy qͥ oeuure par chari¬
te/ en lesperãce des biẽs spirituelz. Ceulx ap¬
partiẽnent au nouueau testamẽt.
¶ Augustin/ cõtre Adamãtum/ disciple
de Manichee/ au .xui. chapitre.
¶ Quãt les choses sont uenues desq̃lles ces
obseruatiõs estoiẽt les umbres * ce a este faict
q̃ lon mõstrast/ quon ne doibt pas mettre son
esperance en ces umbres: mais es choses que
ces umbres signifioiẽt estre a uenir: cest adire
Christ ⁊ leglise. Et pourtãt toutes ces choses
la sõt maintenãt uaines ⁊ toutesfois ne doib¬
uent pas estre ostees comme nuysables: mais
doibuẽt estre ꝯtẽnees cõme suꝑflues. Lapostre
cõmãde. Que si aucũ Iuif croyoit en Christ:
q̃ a cause de loffense de ses freres quon ne luy
deffendist pas de demourer en ces choses suꝑ¬
flues: toutesfois qͥl ne estimast nullement son
salut estre mis en icelles: car ces signes icy ne
dõnẽt pas le salut/ mais ce sõt les choses qui
sõt signifiees par ces signes. * Et pourtãt nest
riens lincircõcision/ ⁊ la circõcision nest riẽs:
mais lobseruation des cõmandemens de dieu
est quelque chose. Et ce quil dit en ung autre
lieu. A la miẽne uolunte q̃ ceulx fussent ostez/
qui uous troublẽt: lapostre ne dit pas cela (cõ
me estimẽt les Manichiẽs) pource q̃ la circon
cisiõ soit ꝯtraire a leuãgile: mais ce est ꝯtraire
a leuãgile/ q̃ ung chascun delaissãt la chose qͥ
est figuree par lombre ensuiue la uanite de cest
umbre. Ce que uouloient ceulx qui mettoient
le ioug de circoncision sur les gentilz qui ue¬
noient a croire en Christ/ cõme chose necessai¬
re au salut: quãt alors lombre ne debuoit pas
estre figuree au corps: mais la chose debuoit
estre portee au cueur.
¶ Au mesme/ au .iii. chapitre.
¶ Le peuple qͥ auoit receu lancien testament
estoit subiect ⁊ tenu par aucũs umbres ⁊ figu¬
res daucunes choses/ deuant la uenue du sei¬
gneur: selõ la merueilleuse ⁊ biẽ ordõnee distri
butiõ des tẽps: toutesfoys en iceulx est si gran
de p̃dicatiõ/ ⁊ si grãde p̃nũciatiõ du nouueau
testamẽt/ q̃ nulz cõmãdemẽs ne ꝓmesses cõbiẽ
grãdes ⁊ diuines q̃lles soiẽt/ ne sont trouuees
en la doctrine euãgelicq̃ ⁊ apostolicq̃: q̃lles ne
soient aussi en ces anciens commandemens.
¶ Augustin en lexposition de lepistre ad
Galatas/ au proheme.
¶ La cause poͬquoy lapostre escript aux Ga
latiens/ est affin quilz entendẽt que par la gra
ce de dieu ueult faire en soy qͥlz ne soiẽt plus
soubz la loy: * car quãt la grace de leuangile
leur fut annõcee: ilz ne furẽt pas sans aucuns
qͥ estoiẽt de la circõcision/ cõbien quilz fussent
chrestiẽs de nom: lesq̃lz toutesfoys ne tenoiẽt
pas le benefice de grace: mais encore uouloiẽt
estre soubz les fardeaux de la loy/ q̃ le seigñr
auoit cõmande/ non pas pour seruir a iustice/
mais au peche: assauoir en dõnãt la iuste loy
aux hõmes iniustes/ pour demõstrer leurs pe¬
chez/ non pas poͬ les oster. Car riẽs ne oste les
pechez/ sinon la grace de la foy qͥ besõgne par
charite. Iceulx doncques uouloiẽt constituer
soubz les charges de la loy les Galatiẽs qui
estoient cõstituez soubz ceste grace en leur affir
mant que leuãgile ne leur proffiteroit de riẽs/
silz nestoient circoncis/ ⁊ silz ne se submettoiẽt
a toutes les autres obseruations charnelles
de lobseruation iudaicque. Et pourtãt auoiẽt
ilz commence dauoir suspect sainct Paul la¬
postre/ par lequel leur auoit este preschee le¬
uangile: comme celuy qui ne tenoit pas la do
ctrine de tous les autres apostres/ lesquelz cõ
traingnoient les gentilz a iudaiser. Car aussi
lapostre sainct Pierre auoit donne lieu aux
scandales de telz hommes: ⁊ estoit induict en
simulation: cõme aussi sil eut entẽdu que le¬
uangile ne prouffiteroit riens aux gẽtilz/ silz
naccõplissoient les oeuures de la loy. De la¬
q̃lle simulation le mesme apostre sainct Paul
le rappelle/ cõme il enseigne en ceste epistre.
¶ Du mesme/ au .ii. chapitre.
¶ Quant Pierre fut uenu en Antioche il fut
reprins de sainct Paul: non pas pource quil
gardoit la coustume des Iuifz/ en laq̃lle auoit
este naiz et nourris/ cõbien q̃ enuers les gẽtilz
ne la gardoit pas: mais pource fut il reprins/
a cause quil la uouloit imposer aux gentilz.
Quãt il ueit aucuns estre uenu de Iacques/
cest adire/ de Iudee (car Iacques fut euesque
de leglise de Hierusalem) craingnãt dõcques
ceulx qͥ estimoiẽt le salut estre encore cõstitue
en telles obseruatiõs/ il se retiroit des gẽtilz/
⁊ cõsentoit a eulx par simulation de imposer
aux gentilz telles charges: ce que assez appert
en la reprinse de ceste parolle.
¶ Du mesme/ au mesme .ii. Chap̃.
¶ Combien que Titus fust Grec/ ⁊ que nulle
coustume ou cognation des parens ne le con¬
traingnist de le circõcire/ cõme Timothee: tou
tesfois lapostre le eut facillemẽt parmis de le
circõcire. Car il nenseignoit pas que par telle
circoncision le salut fust oste: mais si en icelle
on mettoit esperance de salut: cela monstroit
il estre contre le salut. Il le pouuoit doncques
cõme chose superflue souffrir dung frãc cou¬
raige/ selon ceste sentence * La circoncisiõ nest
riens/ et lincirconcision nest riens. * Mais a
cause des faulx freres qui estoiẽt uenus/ Ti¬
tus ne fut pas contrainct destre circoncis: cest
adire quon ne luy peult persuader de le faire
circõcir: pour ce (dit il) que ceulx qui estoient
uenus poͬ espier nostre liberte/ uehemẽtemẽt
regardoiẽt ⁊ desiroiẽt que Titus fust circõcis:
affin q̃ par lattestatiõ ⁊ cõsentemẽt du mesme
Paul/ ilz peussent annoncer ceste circoncisiõ
estre necessaire au salut.
¶ Augustin/ en la .cxix. epistre
ad Ianuarium.
¶ Entre tous ces dix cõmandemens/ seulle¬
ment est cõmande destre obserue par figure ce
qui est mis du sabbat: laquelle figure aussi la
uons receu pour lentendre/ non pas pour le
celebrer par oysiuete.
¶ Augustin/ de la lettre ⁊ de lesprit
au .xiiii. Chapitre.
¶ Certes quicõque garde ceste iournee du sab
bat comme la lettre sonne/ iusques a mainte¬
nant: il entend charnellement.
¶ Augustin/ au liure cõtre les Iuifz.
¶ Quãt nous trouuõs repos en Christ/ adõc
urayement sabbatizons nous.
¶ Hierosme en lexposition sur
lepistre ad Galatas.
¶ Uous gardez les iours/ et les moys/ et les
temps/ ⁊ les ans. Quelcun dira. Sil nappar
tient pas de garder les iours/ et les moys/ et
les temps/ et les ans: nous faisons aussi le
mesme crime/ en gardant le mercredy/ ⁊ le uẽ¬
dredy/ et le dimenche/ et la ieune du quares¬
me/ et la seste de pasque/ et la liesse de la pen¬
thecoste: et diuers temps ordonnez en lhon¬
neur des martyrs. A laquelle chose celuy qui
respondra simplement/ dira: Que les iours
de lobseruatiõ Iudaicque ne sont pas pareilz
aux nostres. Car nous ne festoyons point la
pasque des pains sans leuain: mais de la re¬
surrection ⁊ de la croix. Et ne nõbrons point
sept sepmaines en la pẽthecoste/ selon la ma¬
niere de ceulx de Israel: mais nous nõbrons
la uenue du sainct esprit. * Et affin q̃ la cõgre
gation du peuple par mauuaise ordonnãce ne
diminuast la foy en Christ: pourtant ont este
ordõnez aucũs iours: affin q̃ tous uenissiõs a
nous rassembler. Nõ pas que ceste iournee en
laq̃lle nous nous rassemblons soit plus solẽ
nelle: mais affin q̃ en quelcõque iournee quil
fauldra cõuenir q̃ plus grãde liesse en uiẽgne
par la p̃sence lung de laultre. Mais celuy qͥ
regarde a respõdre plus aguemẽt a la questiõ
proposee: il afferme q̃ tous les iours sont pa¬
reilz lung a laultre: ⁊ que Iesuchrist ne luy est
pas seullemẽt crucifie au uẽdredy/ ou ressusci¬
te au dimenche: mais tousiours luy est le iour
de la resurrection/ ⁊ que tousiours mẽgeue la
chair de Christ.
¶ Ambroise/ en loraison/ poͬ Theodose.
¶ Certainement de prier par certains iours et
nõ pas tous les iours/ cest plus fastidiation q̃
nest esperãce/ ⁊ est rendre loyer de graces pour
lusaige des ꝓffis abondãs/ plus tost que par
affection de deuotion. Et pourtant dit sainct
Paul. * En toutes choses rendez graces. Car
quãt nas tu riẽs que debuoir a dieu? ou quant
es tu sans le don de dieu? quãt tous les iours
as lusaige de uiure du seigñr?
¶ Ambroi. ad Ireneum en lepistre .lxxii.
¶ Les mãdemẽs doncq̃s sont faictz aux iuifz
cõme aux enfans: nõ point plainemẽt cõman
dez/ mais en partie: ⁊ leur est cõmande de gar¬
der cõme lune des parties de leur mẽbre nette/
lesquelz ne pouuoient garder tout leur corps
net. Aussi leur a este cõmande de garder et so¬
lennizer les festes du sabbat ung iour la sep¬
maine: affin quilz ne fussent en ce iour la char
gez de nulle charge/ de ce quilz ne faisoiẽt nul¬
les oeuures mõdaines: ⁊ a la mienne uolunte
quilz fussent tellemẽt deschargez/ quilz nem¬
portassent nulles charges auec eulx de pechez
pesans en ce perpetuel sabbat des siecles a ue
nir. La sinagogue garde le iour/ mais leglise
garde limmortalite. Parquoy doncques en
la loy nest que une portion/ mais en leuangi¬
le ya perfection.
¶ De la difference du
nouueau ⁊ de lancien testamẽt.
¶ Aug./ cõtre les deux epistres des Pela¬
giẽs/ ad Bonifa. au .iii. liure/ au .iiii. Cha.
¶ Mais q̃lcun dira. Cõment appelle on le cõ
mandemẽt ancien/ lequel est faict par Moyse
ap̃s quattre cẽs ⁊ trẽte ans: ⁊ celuy est dit nou
ueau/ q̃ par tãt de annees deuant a este faict a
Abraam? * Celuy qͥ est esmeu de ceste chose/ nõ
poĩt par estrif/ mais par desir de cõgnoistre: qͥl
entẽde premier/ q̃ poͬ le tẽps de deuãt il est dit
ancien/ ⁊ poͬ le tẽps apres il est dit nouueau/ ⁊
q̃ icy on ꝯsidere par ces noms/ les reuelatiõs ⁊
nõ point les institutiõs. Lãcien testamẽt a este
reuele par Moyse: par lequel a este donnee la
loy saincte/ iuste/ ⁊ bonne/ par laquelle seroit
faicte la cõgnoissance du peche/ ⁊ non pas la
deliurãce: par laq̃lle seroiẽt cõuaincus les or¬
gueilleux uoulant constituer leur iustice/ com
me silz nauoient q̃ faire de laide diuine: ⁊ que
iceulx uaincus par la lettre/ senfouyssent a
lesprit de la grace/ poͬ estre iustifiez/ non point
par leͬ iustice/ mais par la iustice de dieu/ cest
adire par celle qui leur seroit donnee de dieu.
Uoicy pour quelle cause lung est appelle an¬
cien testament/ pour ce qͥl a este reuele au pre¬
mier tẽps: ⁊ lautre est dit nouueau/ poͬce quil
a este reuele au dernier tẽps. * En oultre/ pour
ce que lancien testament appartiẽt au uieil hõ
me auquel est necessaire que lhõme prengne
son cõmencement: mais le nouueau appartiẽt
au nouuel hõme/ auquel hõme doibt passer
de la uieillesse. Et pourtãt a lung sõt promis
les biẽs terriẽs/ ⁊ a lautre sont ꝓmis les biens
celestes. Pour ce aussi q̃ ceste chose appartient
a la misericorde de dieu: q̃ nul nestime doncq̃s
que mesme aussi la felicite terrienne quelcon¬
que/ puisse estre dõnee par quelcun sinon par
le seigneur createur de tout le mõde. Mais si
dieu est adore poͬ ceste felicite: ladoratiõ est ser
uile/ appartenãt aux filz de la seruãte. Mais
si on ladore/ poͬ lamour de luymesme: affin q̃
en la uie eternelle dieu soit tout en tous: ceste
adoration est liberale/ appartenãt aux filz de
la libre/ laq̃lle est nostre mere eternelle au ciel:
laq̃lle par auãt apparoit cõe sterile/ quãt elle
nauoit nulz enfãs glorieux quãt a lapparen
ce. Et uoyõs maintenãt q̃ de ce a este ꝓphetize.
* Esiouys toy sterile qui es sans enfanter.
¶ Hierosme/ en lexposition sur lepistre
ad Galatas/ au .ii. Chap̃.
¶ Nous sommes Iuifz de nature/ ⁊ non pas
pecheurs des gẽtilz. Quant nous estiõs (dit
il) Iuifz de nature/ faisant les choses qui sõt
cõmandees en la loy: ⁊ nõ pas des gentilz pe¬
cheurs * ou pource que generalemẽt sont tous
pecheurs de ce qͥlz seruẽt aux idoles: ou ceulx
que maintenãt nous estimõs souillez. Nous
sommes dõcques Iuifz de nature/ cõgnoissãs
q̃ ne pourrions estre sauuez par loeuure de la
loy/ mais par la foy de Christ/ nous croyons
en Christ: affin q̃ ce que la loy ne nous auoit
pas dõne/ q̃ la foy q̃ nous auions en Christ le
nous dõnast. Que si maintenãt en nous reti¬
rãt de la loy/ en laq̃lle ne pouuions estre sau¬
uez nous sõmes mõtez a la foy en laq̃lle nest
pas requise la circõcision de la chair/ mais la
pure deuotion du cueur: ⁊ que si maintenãt en
nous retirãt des gẽtilz nous faisons ceste cho
se/ q̃ qͥcõque ne sera pas circõcis il sera estime
souille: certainemẽt la foy en Christ/ en laq̃lle
par auãt nous estimiõs estre sauuez/ sera plꝰ
seruãt a peche/ q̃ a iustice/ laq̃lle oste la circon
cision/ dequoy celuy qͥ nauroit pas ceste circõ¬
cision seroit souille. * Mais ia naduiẽgne/ q̃
ce que iay une foys destruict/ ⁊ ay cõgneu quil
ne me prouffite de riẽs/ derechief ie le uiẽgne a
louer. En moy separant une foys de la loy/
suis mort a la loy/ affin q̃ ie uiue en Christ: et
suis affiche a sa croix/ affin que estant renou
uelle en ung nouuel hõme: ie subsistasse/ plus
par foy que par la chair/ ⁊ que ie sortisse de ce
monde auec Christ Ie tiẽs ce que une foys ay
entreprins. Christ ne mest pas mort poͬ neant:
auquel ay creu pour neant/ se iay estime sans
sa foy estre sauue en la loy ancienne. * Con¬
gnoissant aussi q̃ lhõme nest pas iustifie par
les oeuures de la loy/ sinon par la foy de Ie¬
suchrist. Aucuns disent. Se ce est uray q̃ Paul
afferme q̃ nul nest iustifie par les oeuures de
la loy mais par la foy de Iesuchrist/ il sẽsuit
doncques que les patriarches ⁊ ꝓphetes ⁊ les
saĩctz qͥ ont este deuãt la uenue de Christ: ont
este tous imparfaictz. Lesq̃lz debuõs admõne
ster q̃ en ce passaige icy est dit/ q̃ ceulx nõt pas
obtenu la iustice/ qui se estimoiẽt estre iustifiez
seullement par les oeuures. * Et les sainctz qͥ
ont este anciẽnemẽt/ aussi ont este iustifiez par
la foy de Christ. * Mesme Abraam ueit le ioͬ
de Christ/ ⁊ en fut resiouy. * Et Moyse estima
q̃ lopprobre de Christ estoient plus grandes
richesses q̃ le tresor des Egiptiens. Car il re¬
gardoit en la remuneration: de quoy les oeu¬
ures de la loy ne sont pas si fort condẽnees/ q̃
ceulx qͥ se cõfient estre iustifiez seullement par
les oeuures de la loy. Car aussi le sauueur dit
a ses disciples. * Se uostre iustice nabõde plꝰ
q̃ celle des scribes ⁊ pharisiẽs: uous nentrerez
point au royaulme des cieulx. Icy doibt on
assembler cõbien de cõmandemẽs il ya en la
loy/ que nul ne peult acõplir. Et au cõtraire
fault dire/ que aucunes choses de la loy sont
faictes par les hões/ qͥ ne scaiuẽt pas ceste loy.
Mais pour ce ne sõt pas telz operateurs iusti¬
fez/ que telles choses sont faictes sans la foy
de Christ. Cõme pour exemple/ de non dormir
auec lhomme comme auec une femme/ de non
adulterer/ de nõ desrober/ mesme aussi de hon
norer pere ⁊ mere: ⁊ plusieurs autres choses
qui sont commandees de faire.
¶ De la loy Iudiciale.
Chapitre .uiii.
¶ Gene.9.A.
Q
Uicõques respãdra le sang
humain/ son sang sera re¬
spandu.
Exod.18.C.D. ¶ Tu seras au
peuple es choses qui appartiennent
a dieu: pour leur relater les choses qͥ
sõt dictes/ ⁊ affin q̃ tu mõstre au peu
ple les ceremonies/ ⁊ la maniere de
hõnorer/ ⁊ la uoye par laquelle ilz
doibuẽt entrer ⁊ loeuure quilz doib¬
uẽt faire. * Et si pouruoye de tout le
peuple aucuns hõmes saiges/ ⁊ crai
gnant dieu: esquelz soit la uerite et
quilz haient auarice: ⁊ en ordõne di¬
ceulx aucuns capitaines/ ⁊ cente¬
niers/ ⁊ cinquãteniers/ ⁊ dixeniers/
lesquelz iugeront le peuple en tout
tẽps. Se tu fais ceste chose/ tu accõ¬
pliras le cõmãdement du seigñr: ⁊
pourras soustenir ses mandemẽs:
et tout ce peuple icy retournera en
leurs lieux en paix.
Exo.21.B. ¶ Ceulx sont les iu¬
gemẽs que tu leur ꝓposeras ⁊c. Si
aucun par industrie a occis son pro¬
chain/ ⁊ par agait: tu le osteras ar¬
riere de mon autel/ tellement quil
meure. Il rendra ame pour ame/
oeil pour oeil ⁊c.
Matth.26.E. ¶ Reboute tõ espee
en son lieu: car tous ceulx qͥ auront
prins lespee/ ilz perirõt par lespee.
Rom̃.13.A. ¶ Que toute ame soit
subiecte a toutes haultes puissan¬
ces: car il nya nulle puissance quel¬
le ne soit de dieu: et celles qui sont/
sont de dieu ordonnees. Et ainsi ce
luy qui resiste a la puissance: il resi¬
ste a lordonnance de dieu. Mais
ceulx qui resistẽt: acquierent a eulx
mesmes damnation. Car les prin¬
ces ne sont pas en crainte/ a la bõne
oeuure/ mais a la mauuaise. Et ne
ueulx tu pas craindre la puissance?
Fais bien/ ⁊ tu auras louẽge en icel¬
le. Car il test seruiteur de dieu/
pour bien ⁊c.
1.Pe.2.C. ¶ Soiez subiectz a toute
hũaine creature poͬ lamoͬ de dieu.
Soit au roy cõe au plꝰ excellẽt/ soit
aux ducz cõme a ceulx qͥ sont de luy
enuoyez/ poͬ la uẽgeãce des malfai¬
cteurs ⁊ pour la louẽge des bons.
¶ Augustin/ sur lepistre sainct Paul aux
Romains/ en la .lxxii. proposition.
¶ Aussi ce qͥl dit/ Toute ame ⁊c. Il ny a pas
de puissance/ que celle qui est de dieu: il admõ¬
neste tresbiẽ/ affin que aucun ne se eslieue par
orgueil de ce que par la uocation de son sei¬
gneur en liberte/ est faict Chrestien * ⁊ quil ne¬
stime pas debuoir garder son ordre au chemin
de ceste uie: tellement quil estime qͥl ne doibue
estre subiect aux haultes puissãces/ ausquel¬
les pour ung tẽps est baillee la gouuernance
des choses tẽporelles. Car cõme il soit q̃ soiõs
de corps ⁊ de ame: tãdis que nous sõmes en ce
ste uie tẽporelle/ usons aussi des choses tempo
relles poͬ aider a passer ceste uie: ⁊ nous fault
en la partie qͥ appartient a ceste uie/ estre sub¬
iectz aux puissances/ cest adire aux hõmes/ qͥ
administrent les choses humaines auec q̃lque
hõneur. * Mais de la ꝑtie ꝑ laq̃lle noꝰ croiõs
a dieu/ ⁊ sõmes appellez en sõ royaulme: il ne
nous fault pas estre subiectz a q̃lq̃ hõme esti¬
mãt abolir en noꝰ la mesme chose quil a pleu
a dieu de nous donner pour la uie eternelle.
¶ Augustin en lexposition de
lepistre ad Galatas.
¶ En la foy de Christ/ il ny a q̃lque differẽce
entre le Iuif ⁊ le Grec/ ne entre le seruiteur/ et
le libre/ ne entre lhõme ⁊ la fẽme. * Car en ce
q̃ tous sõt fideles tous sõt ung en Iesuchrist.
Et si la foy faict ceste chose/ par laq̃lle en ceste
uie on chemine iustemẽt: cõbien plus parfai¬
ctemẽt ⁊ plus grandemẽt sera ceste mesme espe
ce/ quãt nous la uerrõs face a face? Car cõbiẽ
que maintenãt ceulx qui ont les premices de
lesprit/ iceluy soit la uie a cause de la iustice
de foy: toutesfoys pour ce que le corps est enco
re mort a cause du peche: ceste difference/ ou
des gentz/ ou de condition/ ou de sexe/ laquel¬
le urayemẽt est desia ostee par lunite de lesprit
toutesfoys demeure elle en la ꝯuersation mor¬
telle/ * ⁊ aussi les apostres commandent que
lordre dicelle soit gardee au chemin de ceste
uie: lesquelz aussi baillent des reigles tres sa¬
lutaires/ comment on uiura lung auec lau¬
tre/ ⁊ pour la difference de Iuifz ⁊ du Grec/ ⁊
pour la difference de la condition du seigneur
⁊ du seruiteur/ ⁊ pour la difference du sexe de
lhõme ⁊ de la femme/ ou si aucunes telles cho
ses uiennent au deuant. Aussi mesme le sei¬
gneur dit premier. * Rendez a Cesar ce qui ap
partient a Cesar: ⁊ a dieu ce qui appartient a
dieu. Car autres sõt les choses que nous gar¬
dons en unite de foy sans quelque difference:
⁊ autres sont celles que nous gardons en lor¬
dre ce ceste uie comme en la uoye: affin que le
nom du seigneur ⁊ sa doctrine ne soit pas blas
phemee. Et ce non seullement a cause de lire/
affin que nous eschappõs loffense des hom¬
mes/ mais a cause de la conscience: affin que
non par simulation ⁊ comme faisant ces cho
ses deuant lez hommes/ mais que par pure cõ
science de dilection/ et pour lamour de dieu
nous le faisons lequel ueult que tous hom¬
mes soient sauuez ⁊c.
¶ Augustin/ ad Macedonium/
en la .liiii. epistre.
¶ Celuy de uous qui est sans peche/ quil iecte
le premier la pierre sur elle: ensuiuons lexem¬
ple de celuy qui a dit ceste parolle: la ou ueri¬
tablement cestuy estoit sans peche/ il dit a la
femme/ que ceulx tous espouuentez auoient
delaissee. Ie ne te condẽneray point uas/ mais
ne peche plus doresenauant. Se la malice ta
peult pardõner: que crains tu innocence? Et
affin quil ne fust pas estime docteur de peche/
uoire aussi ne approuueur: il dist ua/ mais do
resenauãt ne peche plus: affin qͥl monstrast qͥl
auoit pardõne a lhõme/ ⁊ non pas q̃ la coulpe
de lhõme luy pleust. * Desia uois tu doncq̃s
q̃ ce descend de bõne amour/ ⁊ q̃ ne sõmes pas
reprins de societe de crime/ quãt souuent nous
prions pour les pecheurs plains de crime: et si
nous ne sommes pas en crime aumoins nous
qͥ sommes pecheurs priõs pour les pecheurs:
⁊ mesme ce que ueritablemẽt nous pouuõs di
re plus tost que par iniure/ nous faisõs aussi
prieres enuers les pecheurs. * Et pourtant ne
sont pas ueritablemẽt poͬ neant ordõnees les
puissances du roy/ la force de lespee de lappa
riteur/ les armures du cheualier/ la correctiõ
de celuy qͥ domine/ ⁊ aussi la crudelite du bon
pere. Toutes ces choses ont leurs manieres/
leurs causes/ leurs raisons: et leurs utilitez.
Quant icelles sont craintes/ les mauuais sõt
cõtrainctz/ ⁊ les bons uiuent plus a repos en¬
tre les mauuais: non pas que ceulx doibuent
estre appellez bons/ qui ne peche pas en crai¬
gnant telles choses (car nul nest bon par la
crainte de la peine/ mais par lamoͬ de iustice)
* toutesfoys ce nest pas sans utilite q̃ laudace
humaine est cõtrainte par la crainte des loix:
affin q̃ linnocẽce soit asseuree entre les mau¬
uais/ ⁊ q̃ en les reprouuant quãt par la crain¬
te diz tourmẽt la faculte est refrenee/ que aussi
en inuocquãt dieu la uolũte soit sanee. Aussi
Les intercessiõs des euesques ne sont pas con¬
traires a ceste ordonnance des choses humai¬
nes. Mesme ny auroit ne cause/ ne lieu de fai
re intercessiõ/ se ces choses nestoiẽt. Car dau¬
tant sont les benefices des intercesseurs/ et de
ceulx qͥ pardonnẽt plus plains de grace/ dau¬
tant que les tourmẽtz des pecheurs sont plus
iustes. * Et nest pour autre chose/ de ce que ie
puis entẽdre en lanciẽ testamẽt/ q̃ au tẽps des
anciẽs prophetes la uengeãce de la loy estoit
plus cruelle: sinon affin quil fust mõstre/ que
aux mauuais estoiẽt ordõnees les peines: af¬
fin q̃ de ce que nous sõmes admõnestez/ q̃ lin¬
dulgẽce du nouueau testamẽt nous pardõne/
ou que ce soit le remede de salut par lequel il
nous pardõne aussi noz pechez/ ou que ce soit
la louẽge de sa doulceur: tellemẽt q̃ par ceulx
qui pardonnent/ la uerite publiee ne soit pas
seullemẽt crainte/ mais aussi q̃lle soit aymee.
Mais il y a grãde differẽce de scauoir de quel
couraige ung chascun pardõne. Car cõme au
cunesfois la misericorde punit: pareillement
aussi la crudelite pardõne. Et affin que pour
exẽple ie mette quelque chose. Qui est cestuy
qui nappellera ueritablement le pere cruel/
qui pardonnera a son enfant uueillant osti¬
nemẽt soy iouer des serpens? Qui ne dira ce¬
luy estre misericordieux/ qui en deffendãt tel¬
les choses/ aussi amendera par bastures ce¬
luy qͥ est mespriseur des parolles? * Et pour¬
tant ne doibt pas estre la discipline esten¬
due iusques a la mort: uoire quant on y peult
remedier: cõbien aussi quil y a grãde differẽce/
quãt lhomme est occis par lhõme/ ascauoir se
ceste chose est faicte par desir de nuyre/ ou de
prẽdre q̃lque chose iniustemẽt/ cõme il est faict
de lennemy/ cõme il est faict par le larron: ou
pour faire la uẽgeance/ ⁊ ꝑ lordre de obediẽce/
cõme il est faict par le iuge ou par le borreau:
ou pour eschapper/ ou pour subuenir a la ne¬
cessite/ cõme le larron est occis du uoyaiger/ ⁊
lennemy de lhõme darme ⁊c. * Dõcq̃s uostre
seuerite prouffite par laquelle aussi nostre re¬
pos est ayde: nostre intercessiõ aussi prouffite
par laquelle uostre crudelite est amoderee.
* Toute ame (dit il) soit subiecte aux haultes
puissances ⁊c. Ce sõt les parolles de lapostre/
qui mõstrẽt lutilite de la seuerite. Et pourtãt
cõme il est cõmande aux craingnãs de aymer
ceulx qui font la menace: aussi a ceulx qͥ me¬
nacẽt est cõmãde/ de aymer ceulx qͥ craingnẽt.
Riens ne se faice par desir de nuyre a aucun/
mais q̃ tout se faice par charite ⁊ par desir de
cõseiller: ⁊ que riẽs ne se faice inhumainemẽt/
ou pusillamimemẽt. Et ainsi la uengeãce du
iuge sera tellemẽt crainte/ q̃ aussi la religion
de lintercesseur ne sera pas cõtẽnee: car soit en
pugnissant ou en pardõnãt ce se doibt seulle¬
ment faire/ q̃ la uie des hõmes soit amendee.
Que si la malice ⁊ linfidelite est si grãde: que
pour la corriger/ ne la discipline ne le pardon
ny prouffite en riẽs: toutesfois ceste chose nest
pas acõplie des bõs par intẽtion ou cõscience
que dieu regarde/ soit par crudelite/ soit par
doulceur/ sinõ par loffice de charite.
¶ Augustin/ ad Ualentinum/ en
la .xluiii. epistre.
¶ Quãt la terreur des puissances tẽporelles
uient a oppugner la uerite aux iustes/ et aux
fortz: cest une glorieuse ꝓbation: mais quant
elle cõtredit aux foibles/ cest une perilleuse tẽ¬
tatiõ. Et quãt elle annõce la uerite aux errãs
⁊ aux discordãs qui ont sens en eulx/ cest une
utile admonitiõ: mais aux insensez/ cest une
inutile affliction. * Toutesfoys il ny a nulle
puissance qui ne uiẽgne de dieu ⁊c. Car soit q̃
la puissance fauorisãt a la uerite corrige au¬
cun: celuy qui sera amende aura louenge en
icelle: soit que par inimitie elle foursenne sur
aucũ: celuy qui sera courõne uictorieux aura
louenge en icelle.
Leuiti.24.C.D ¶ Celuy qui
aura blaspheme le nom du seigñr qͥl
meure de mort: celuy qͥ aura frappe
⁊ occis lhõme/ qͥl meure de mort ⁊c.
Celuy qui aura faict quelque ma¬
cule a lung de ses citoyẽs: ainsi luy
sera il faict/ cõme il a faict: fraction
pour fractiõ: oeil pour oeil: dẽt pour
dent. Telle macule quil aura faict
telle sera il contrainct de souffrir.
¶ Augustin au liure cõtre Adamãtum
disciple de Manichee au .uiii. chap̃.
¶ De ce quil est escript en Exode Oeil pour
oeil/ dent pour dẽt/ ⁊ toutes telles autres cho¬
ses. Sur ce passaige icy uiennent les Mani¬
cheens a calõnier/ pource q̃ en la loy anciẽne
est ꝑmise la uẽgeãce de faire le pareil: ⁊ est dit/
quil fault ꝑdre oeil poͬ oeil/ ⁊ dent pour dent:
cõe silz uouloient dire q̃ le seigñr ait demõstre
deux choses en leuãgile cõme contraires ⁊ di¬
uerses. Car il dist. * Uous auez ouy qͥl est dit
aux anciẽs. Oeil poͬ oeil/ dent poͬ dẽt. Mais
ie uous dis/ q̃ uous ne resistez point au mal:
mais si quelcun ta frappe en une ioue/ baille
luy aussi laultre. Et qͥcõque uouldra estriuer
en iugemẽt cõtre toy/ ⁊ te oster ta robbe: laisse
luy aussi le mãteau. Esquelles deux sentẽces
est ueritablement demonstree la difference des
deux testamẽtz: toutesfois tous deux ordõnez
dung mesme dieu. * Car poͬ ce q̃ au p̃mier les
hõmes charnelz estoiẽt beaucoup plus uindi¬
catifz/ ⁊ plus ardantz de eulx uẽger/ q̃ nestoit
liniure de laq̃le ilz se plaingnoiẽt: a eulx fut
ordõne le p̃mier degre de doulceur/ tellemẽt q̃
la douleur de celuy qͥ se uengeroit ne excedast
nullemẽt la mesure de liniure qͥl auroit receu.
Et par ainsi celuy qui p̃mier auroit apris de
nõ exceder la uẽgeãce/ pourroit aucunesfoys
pardõner liniure. Dequoy le seigñr desia par
la grace de leuangile amenant le peuple a la
paix souueraine: il a edifie ung aultre degre
sur ce p̃mier: affin q̃ celuy qui desia auoit ouy
quil ne falloit pas prẽdre plus grãde uẽgeãce/
q̃ liniure nestoit faicte/ q̃ aussi ayãt sa uolũte
appaisee fut ioyeux de tout pardõner. Ce que
aussi le ꝓphete a annõce es anciens liures/ di¬
sant: * Seigñr dieu/ se iay faict ceste chose/ sil
ya iniquite en mes mains. Se iay rendu les
maulx a ceulx qͥ me les rẽdoiẽt ⁊c. Et laultre
prophete dit/ dung souffrãt telles manieres de
iniures/ ⁊ les portãt legieremẽt. * Il a dõne la
ioue a celuy qͥ le frappoit: il sera rassasie dop¬
probres. De quoy on entend aussi que la me¬
sure de uẽgeãce est iustemẽt ordõnee aux char
nelz: et que la totalle remission de liniure nest
pas seullement cõmandee au nouueau testa¬
ment/ mais est long tẽps par auant ꝓnoncee
en lancien testament.
¶ Ascauoir sil est licite
de plaider en proces cõtre aultruy.
1.Corin.6.A. ¶ Aucun de uous a
bien la hardiesse/ ayant quelque af¬
faire contre ung aultre/ destre iuge
enuers les iniustes/ et non pas en¬
uers les sainctz ⁊c.
¶ Augustin en son Manuel/
au .lxxuii. chapitre.
¶ Aussi pourroit on icy estimer que dauoir iu
gement cõtre ung aultre ne seroit pas peche:
mais seullement seroit peche de uouloir estre
iuge hors de leglise: se ce nestoit qͥl dist ensuy¬
uant. * Maintenãt urayemẽt est ce totallemẽt
peche en uous/ que uous auez des proces entre
uous. Et affin q̃ nul ne se excusast/ disant qͥl
a iuste cause ⁊ que iniustement il seuffre/ par¬
quoy ueult que ceste iniustice soit ostee par la
sentence des iuges: lapostre incontinent uient
au deuãt de telles pẽsees ⁊ excusatiõs/ disant:
Pourquoy ne souffrez uous point plus tost
iniure? Pourquoy ne uoꝰ laissez uous point
plus tost frauder? Affin q̃ on uiengne a ce que
le seigñr dit. * Se quelcun ueult oster ta rob¬
be et estriuer auec toy en iugement: laisse luy
aussi le manteau. Et en ung aultre lieu dit.
* Celuy qͥ te ostera tes choses/ ne les redemã¬
de point. Parquoy doncq̃s il a deffendu aux
siens de faire proces cõtre les aultres hõmes
des choses seculieres. De laq̃lle doctrine la¬
postre dit ce estre peche. Toutesfoys quant il
permect en leglise que telz iugemẽs soient de¬
cidez entre les freres/ ⁊ que les freres en soient
les iuges: neantmoins le deffend merueilleu¬
sement hors de leglise. Et aussi est manifeste
quelle chose icy selon lindulgence est permis
aux foibles.
Hebre.10.G. ¶ Et auez souffert
ioyeusement la rapine de uoz biẽs:
congnoissant que uous auez aussi
meilleure substance ⁊ permanẽte.
¶ Iehan Chryso. en loeuure imparfaicte
sur ce passaige de sainct Matth.u.
¶ Se q̃lcun te frappe en une ioue/ baille luy
aussi lautre. Et a celuy qui ueult estriuer auec
toy en iugemẽt/ ⁊ te oster ta robbe: laisse luy
aussi le mãteau. * Premieremẽt cest une chose
indigne/ que ung hõme fidele se tiẽne en iuge¬
mẽt en la presence dung iuge infidele. Car sil
nest pas infidele au moins est il seculier: ⁊ ce¬
luy qui te debuoit hõnorer a cause de la digni
te de la foy/ il te iuge poͬ la necessite de la cau
se: ⁊ perdras la dignite de Christ poͬ les nego¬
ces du monde. Ne uault il pas mieulx que tu
perde la chose du mõde/ q̃ la gloire spirituel¬
le? Certainement celuy qui estime le gaing de
lame estre grande chose: il estime bien peu le
dõmaige de la chose tẽporelle. Celuy dõcques
a qͥ il est plus difficile de laisser perdre sa cho¬
se/ que de entrer en iugement: quil pense a ce/
quil est fort difficile de sortir du iugemẽt sãs
peche. * Et est plus facile de laisser son biẽ de¬
uãt quon uoit en iugemẽt: q̃ de euiter le peche
au iugement. * Ainsi dõcques que Ioseph de¬
laissa son manteau en la main de la paillar¬
de: ⁊ senfouyt auec ung meilleur manteau de
chastete: iecte aussi pareillement le mãteau en
la main de celuy qui te traicte en iugement: ⁊
ten fuys auec ung meilleur mãteau de iustice
que par auenture la ou tu ueulx deffendre la
uesture du corps/ tu ne perde la precieuse rob¬
be de lame. Dauãtaige se les infideles uoyẽt/
q̃ toy qui es Chrestien tu rende plus griefues
iniures q̃ celles quon ta faict: ⁊ pour les cho¬
ses terriennes empescher les iuges seculiers/
uoire iusques a la perdition de lame cõtre ce¬
luy qͥ prẽt le tien iniustemẽt: cõment croyront
ilz q̃ lesperãce du royaulme celeste soit uerita
ble/ q̃ les Chrestiẽs annõcẽt? * Car ceulx qui
ont esperãce des choses celestes contẽnẽt faci¬
lemẽt les choses terriẽnes. Mais ceulx qͥ em¬
brassent a force les choses terriẽnes: ie ne scay
silz croyent fermement que les choses celestes
leur soiẽt promises. Car nous ne debuõs seul¬
lemẽt souffrir celuy qͥ nous frappe/ a cause de
nostre ame/ ou nõ repugner a celuy qui nous
oste noz choses: mais aussi le debuõs faire poͬ
la demõstration des inuariables ꝓmesses de
Christ * tellement q̃ celuy qui te aura ueu non
auoir cure de tes propres iniures/ ⁊ desprisant
les choses terriẽnes cõme riẽs: qͥl entẽde ueri¬
tablemẽt q̃lle est la trescertaine esperance des
Chrestiẽs au ciel/ plus precieuse q̃ toutes les
choses terriennes/ ⁊ q̃ la uie est plus plaisante
que toute la fruition de ceste uie de la chair.
¶ De la grace ⁊ du
merite. Chap̃.ix.
¶ Roma.1.A
G
Race ⁊ paix uous soit don¬
nee de dieu le pere/ ⁊ de no¬
stre seigñr Iesuchrist.
Rom̃.7.D. ¶ O moy hõme mal¬
heureux/ qui me deliurera du corps
de ceste mort? La grace de dieu par
nostre seigneur Iesuchrist.
Rom̃.11.A. ¶ Et ainsi dõcques en
ce temps icy les demourãs sont sau
uez selõ lelectiõ de la grace de dieu.
Et si cest par grace/ desia nest ce poĩt
par les oeuures. Autrement grace
desia nest plus grace.
Ephe.2.B. ¶ Car par grace estes
uous sauuez/ par la foy/ ⁊ non pas
de uous. Cest ueritablemẽt le don
de dieu/ ⁊ nõ pas des oeuures/ affin
que nul ne se glorifie.
Titum.3.B. ¶ Affin que nous
iustifiez par la grace diceluy nous
soyons heritiers de la uie eternelle
selon lesperance.
Actuũ.15.C. ¶ Poͬquoy doncq̃s
tẽtez uoꝰ dieu maintenãt de mettre
le ioug sur les colz des disciples/ q̃
noꝰ ne noz peres nauõs peu porter:
mais croyõs estre sauuez par la gra
ce de nostre seigneur Iesuchrist/ cõ¬
me aussi eulx.
Philip.1.D. ¶ Il uous a este dõ¬
ne pour Christ: non pas que seulle¬
mẽt uous croyez en luy: mais aussi
que pour luy uous souffrez.
¶ Augustin/ au liure des .l. homelies
en la .xiiii. homelie.
¶ En rememorant ces choses icy/ ⁊ telles sem
blables diligemmẽt ⁊ fidelemẽt: ne cõdescen¬
dons point a ceulx qͥ en extollant le franc ar¬
bitre en orgueil/ sefforcẽt plꝰ de le ruer en bas/
q̃ de lesleuer. Mais cõsiderons humblemẽt ce
q̃ lapostre dit. * Cest dieu qͥ faict en nous et le
uouloir ⁊ le parfaire. * Rendons graces a no¬
stre seigneur ⁊ saulueur/ qͥ nous a guery sans
quelque merite precedent/ nous qui estiõs na¬
urez: ⁊ nous a recõseille la ou nous estions en¬
nemis/ ⁊ nous a rachete de la prison/ ⁊ nous a
ramene de tenebres a lumiere/ ⁊ nous a rapel¬
le de la mort a la uie: ⁊ en humblement cõfes¬
sant nostre fragilite/ prions sa misericorde:
* affin que pourtant quil nous a preuenu (se¬
lon le Psalmiste) par sa misericorde: qͥl uueil
le non seullemẽt garder en nous ses dõs ⁊ ses
benefices/ mais quil les uueille augmenter cõ
me il luy a pleu de les donner.
¶ Augustin des parolles de lapo¬
stre/ au second sermon.
¶ Nous sommes sauuez par la grace/ ⁊ non
pas de nous mesmes/ mais cest le don de dieu.
* Certainement il ya des hõmes ingratz de la
grace/ lesq̃lz attribuẽt beaucoup a la poure et
nauree nature. Il est uerite q̃ quant lhõme fut
faict/ quil receut grãdes forces du franc arbi¬
tre: mais il les perdist en pechãt. Il tresbucha
en la mort/ ⁊ en fut faict foible. * Il est delais¬
se des larrõs en la uoye a demy mort. Le Sa¬
maritain passant la mis sur sa Iument/ leq̃l
samaritain est interprete/ gardeur/ ⁊ encore la
amene a lestable. Dequoy se eslieue il? Enco¬
re le guerit on. Mais il me suffit (me dit il) q̃
iay receu au baptesme la remission de tous
mes pechez. Pour ce que liniquite est ostee/ lin
firmite est elle pourtãt finee? Iay receu (dit il)
la remssion de tous mes pechez. * Il est tout
uray: tous les pechez sont effacez au sacremẽt
de baptesme: toutes les parolles/ les oeuures/
les pensees sont totallemẽt pardõnees. Mais
quest ce/ que en la uoye fut repandue lhuyle ⁊
le uin? Retenez bien/ commẽt cestuy qui estoit
ademy moit en la uoye/ naure des larrõs/ fut
ꝯsole: en prenãt lhuyle ⁊ le uin en ses playes.
Et ainsi alors fut pardonne son erreur: ⁊ tou¬
tesfoys la lãgueur est guerie en lestable. * Se
uous congnoissez lestable/ cest leglise. Cest
maintenant lestable/ pour ce que en uiuant
nous passons: ce sera une foys la maison/ de
laquelle iamais ne sortirõs: quãt nous serõs
uenus soins au royaulme des cieulx. Gue¬
rissons noꝰ tãdis uoluntier en lestable: nous
qͥ sommes encore languissans/ ne nous glori¬
fiõs point de nostre sante: affin que par nostre
orgueil nous ne faisons autre chose/ sinon de
iamais uouloir estre guery. Tu es encore en
ceste uie: encore porte tu la chair fragile * enco
re as tu le corps q̃ se corrõpt ⁊ aggraue lame:
encore apres lintegrite de resurrection as tu re
ceu le remede de oraisõ: tu dis encore ueritable
ment/ iusques a ce que tes langueurs soiẽt sa
nees. * Pardõne nous noz debtes. Toy qui es
lhumble uallee et non pas esleuee dis a ton
ame. * Mon ame beneis le seigñr/ ⁊ ne uueille
pas oublier toutes ses retributiõs. Quelles re
tributions? Dis: recite les: rẽdz graces. Quel¬
les retributions? Pour ce quil est ꝓpice a tou¬
tes tes iniquitez. Ce a este faict au baptesme.
Quelle chose est maintenãt faicte? Leq̃l gue¬
rit toutes tes lãgueurs. * Finablemẽt apres la
redẽption de toute corruption/ q̃ reste il/ sinon
la courõne de iustice? Ueritablemẽt ceste est de
reste: mais aussi que en icelle ou soubz icelle ny
ait pas une teste enflee pour recepuoir la cou¬
rõne. Escoute: entendz la pseaulme/ comment
elle ne ueult pas que la teste enflee ait la cou¬
rõne. * Quãt elle eu dit. Lequel rachetera ton
ame de corruption: lequel te courõne dit elle.
Desia icy debuois tu dire. Mes merites tes¬
moingnent quil te courõne/ ma uertu a faict
cela: la deserte est rendue/ ⁊ non pas donnee?
Mais escoute le pseaulme. Car aussi dis tu
ce. Que tout hõme est menteur. Escoute q̃lle
chose dit dieu. Lequel te courõne en misericor
de ⁊ en miseration. Il te courõne de misericor¬
de/ il te couronne de miseration. Car tu nas
point este digne quil te ait appelle/ ⁊ que apres
ta uocation que tu aye este iustifie ⁊ apres ta
iustification q̃ celuy te ait glorifie. * Les reliez
ont este sauuez par lelection de la grace. Et si
cest par grace/ desia nest ce point par les oeu¬
ures. Autrement grace nest maintenant plus
grace. * Car a celuy qui faict loeuure/ le loyer
luy est impute selon le merite/ ⁊ non pas selon
la grace. Lapostre dit. Nõ pas selon la grace/
mais selõ la debte. * Mais il te courõne en mi
seration ⁊ en misericorde. Et si tes merites ont
precede: dieu te dit. * Discute tes bõs merites:
⁊ tu uerras que ce sõt mes dõs. Icelle est la iu¬
stice de dieu. Comme on dit. * Le salut est du
seigneur/ non pas duquel le seigneur est sau¬
ue/ mais celuy quil donne a ceulx qͥl sauue.
* Aussi pareillement la grace de dieu par no¬
stre seigneur Iesuchrist est appellee la iustice
de dieu: non pas celle par laq̃lle le seigneur est
iuste/ mais celle par laq̃lle il iustifie ceulx qͥl
faict iustes/ la ou ilz estoient infideles. Mais
pource q̃ aucuneffoys aussi aucuns Iuifz qͥ se
ueullẽt dire Chrestiẽs * ignorẽt encore la iusti¬
ce de dieu: ilz ueullẽt cõstituer leur iustice/ uoi
re aussi en noz temps/ au temps q̃ la grace est
manifestee/ au temps de la grace maintenant
reuelee/ laq̃lle par auãt estoit mucee: laquelle
maintenant est en laire de la grace manifestee
* qui autresfoys estoit mucee au ueaure: pour¬
tant dis ie que peu de gens lentẽdent/ ⁊ q̃ plu¬
sieurs en sont ignorans. * Dequoy sommes
fort cõtraint de plaindre noz freres/ qui cõtre¬
disent non pas cõtre la grace de dieu secrette/
mais cõtre la clere ⁊ manifeste grace. Il est a
pardonner aux Iuifz. Mais que fera on aux
Chrestiẽs? Poͬquoy sont ilz ennemis a la gra
ce de Christ? Pourquoy presument ilz de eulx
mesmes? Pourquoy sõt ilz ingratz? Car poͬ¬
quoy est uenu Christ? Nature nestoit elle pas
icy? Nature nestoit elle pas/ laquelle uous de¬
cepuez en la louant? La loy nestoit elle pas?
Mais lapostre dit. * Se la iustice est par la
loy/ il sensuit doncq̃s que Christ est mort poͬ
neant. Ce q̃ lapostre dit de la loy aux Iuifz: ce
mesme disons nous de la nature a ceulx icy.
Se la iustice est par la nature/ doncq̃s Christ
est mort pour neãt. Ce doncques qui a este dit
des Iuifz/ le mesme uoyons nous en iceulx.
* Ilz ont le zele de dieu/ mais non pas selon
la sciẽce. Quest ce adire/ non pas selon la sciẽ
ce? Car en ignorant la iustice de dieu/ ⁊ uou¬
lant constituer leur iustice: ilz ne sont pas sub¬
iectz a la loy de dieu. * Mes freres ayez com¬
passion auec moy. La ou uous en trouuerez
de telz/ ne les celez point: que la misericorde
peruerse ne soit pas en uous: la ou uous en
trouuerez de telz ne les uueillez nullement ce¬
ler. Redarguez les contredisans: ⁊ ceulx qui
y resistent/ amenez les a nous.
¶ Au mesme liure/ au .xi. sermon.
¶ Cestuy nous a faict/ ⁊ nõ pas noꝰ mesmes.
* Dequoy nul Chrestien ne doubte/ q̃ dieu na
pas seullemẽt cree le premier homme duquel
uiennent tous les hõmes: mais aussi dieu cree
auiourdhuy tous les hõmes: celuy qui dit a
aucun de ses sainctz. Ie tay cõgneu auãt que
te formasse au uentre. * Toutesfoys selõ plus
profonde intelligence/ ⁊ cõme iestime/ plus uti
le. Le sainct esprit en a ueu daucuns disãs/ ou
qui diroiẽt que dieu les a faict hommes: mais
eulx mesmes se font iustes: il les a preueu/ il
les a admonneste: et les a rappelle de cest or¬
gueil/ disant. Cestuy nous a faict/ ⁊ non pas
nous mesmes. Car pourquoy a il adiouste: ⁊
non pas nous mesmes/ cõme il suffist de dire:
Cestuy nous a faict: sinon pource quil a uou
lu admõnester de ceste facture/ de laquelle diẽt
les hommes. Nous nous sommes faict nous
mesmes/ cest adire q̃ nous fussiõs iustes/ nous
sommes faictz iustes de nostre franche uolun¬
te/ quãt nous auons este formez/ nous auons
receu le franc arbitre: la doncq̃s ou nous som
mes iustes: cela faisons nous de nostre franc
arbitre? * Pourquoy inuocquõs nous encore
dieu/ qͥl nous face iustes/ ueu que nous auons
la puissance de nous faire iustes noꝰ mesmes?
Escoutez escoutez: cestuy nous a faict/ ⁊ iustes
⁊ iniustes/ ⁊ non pas nous mesmes. Le p̃mier
hõme a este cree en nature sans coulpe/ en na¬
ture sans uice: il a este cree droict/ mais il ne
sest pas faict droict. Mais quelle chose il sest
faict/ il est notoire: cestuy cheãt de la main du
potier a este rompu. Cestuy qui lauoit faict le
gouuernoit: mais il a uoulu delaisser celuy qͥ
lauoit faict/ ⁊ dieu le permist/ comme disant.
Quil me delaisse/ ⁊ quil se treuue: ⁊ q̃ sa mise
reesprouue/ quil ne peult riẽs sans moy. En
telle maniere dõcques dieu a uoulu monstrer
a lhomme/ quelle chose le franc arbitre peult
ualoir sans dieu. Nous auons experimente
quelle chose il uault sans dieu. Pourtant
auons nous este faictz miserables pource que
auõs experimẽte q̃lle puissance il a sãs dieu/
* uoicy lhõme a este faict bon: ⁊ par le frãc ar¬
bitre a este faict mauuais. Quãt dõcques sera
le mauuais hõme ung bon hõme/ en delaissãt
dieu par le franc arbitre: Luy estant bon ne sa
peult garder bon: dõcques luy estãt mauuais
se fera il bon? Quant il estoit bon/ ne sest pas
garde bon: ⁊ quant il est mauuais/ dit il ie me
fais bon? Que fais tu estant mauuais/ la ou
tu te es perdu estãt bon: se cestuy ne te refaict qͥ
demeure toursiours bon? Cestuy noꝰ a faict/ ⁊
nõ pas nous mesmes. Quelle chose nous a il
faict/ sinõ ce q̃ nous sommes? Et q̃lle chose sõ¬
me noꝰ? Son peuple ⁊ les brebis de sa pasture.
Cest icy ceste grace. Sans ceste cõmune grace
de nature/ par laq̃lle nous sommes faictz hõ¬
mes: car aussi nestions nous pas dignes auãt
que nous fussions. Sans ceste grace doncq̃s/
lautre grace est plus grande/ par laquelle
nous sommes faictz son peuple/ ⁊ les brebis
de sa pasture/ par Iesuchrist nostre seigneur.
Et si debuons appeller grace/ celle par laq̃lle
nous sõmes creez: ⁊ cõbien que ne lisons point
q̃ icelle soit appellee grace/ toutesfoys est elle
donee par grace. * Mais ie uous mõstreray
q̃ celle par laquelle nous sõmes Chrestiens est
plus grãde. Escoutez. Deuant que nous fus¬
sions creez/ nous nauions deseruy nul bien: ⁊
pourtãt fut grace que nous fusmes creez/ ueu
que nul bien nauiõs deseruy. Doncques si la
grace est grande/ quãt nous ne deseruiõs riẽs
de bien/ combien grande sera la grace quant
nous auions deseruy tant de maulx: Celuy qͥ
nestoit pas encore/ ne deseruoit nul bien: le pe
cheur ⁊ le mauuais desert il du bien? Cestuy qͥ
a este faict/ nestoit point par auãt/ mais aussi
nauoit il pas offense. Cestuy qͥ nestoit pas en¬
core/ a este faict: il a offense ⁊ est sauue. Celuy
qͥ nestoit pas encore/ ne esperoit riens: quãt il
a este faict/ il est tombe/ ⁊ quant il a este tõbe il
attendoit la dãnation ⁊ si a este deliure. Ceste
est la grace par nostre seigñr Iesuchrist. Luy
mesme nous a faict/ ⁊ non pas nous mesmes:
⁊ nous a totallemẽt faict deuãt q̃ noꝰ fussiõs:
⁊ quãt nous auõs este faictz ⁊ tõbez/ luy mes¬
me noꝰ a faict iustes/ ⁊ non pas nous mesmes.
* Sil ya dõcques en Christ aucune nouuelle
creature: lãciẽne est tõbee/ la nouuelle est fai¬
cte. Cestoit une masse de ꝑditiõ de Adã/ a laq̃l¬
le riẽs nestoit deu sinõ tourmẽt: ⁊ de ceste mes¬
me masse en ont este faictz les uaisseaux dhõ¬
neͬ. * Car le potier de terre a la puissãce dune
mesme masse. De q̃lle masse? * Certainement
desia estoit perdue: certainement desia ne luy
estoit riẽs deu sinõ iuste dãnation. Rendz gra
ces q̃ tu eschappe la mort qui te estoit deue: et
as trouue la uie qui ne testoit pas deue. Le po
tier de terre a puissance de faire dune mesme
masse/ lung des uaisseaux pour honneur/ et
lautre pour cõtumelie. Mais tu dis: poͬquoy
ma il faict en hõneur/ ⁊ lautre en cõtumelie?
Ueulx tu disputer auec moy? Mesme esmer¬
ueille toy auec moy ⁊ crie auec moy. * O haul
tesse des richesses. Qui est celuy urayement qͥ
a cõgneu le sens du seigneur: ou qui a este son
cõseiller? Ou qui luy a dõne le premier/ et on
luy en fera la retributiõ? * Se le seigñr uou¬
loit rẽdre la retributiõ: il neust rendu sinon la
peine deue. Ilz nont riẽs dõne pour leur rẽdre
quelque chose. * Tu les sauueras pour neãt.
Qui luy a donne premier cõme pour ses me¬
rites: qui luy a donne premier: qui a preuenu
la grace qui est dõnee pour neant? Se aucun
merite a preuenu la grace: desia nest pas don¬
nee pour neãt/ mais est rendue selon la debte:
⁊ selle nest pas dõnee pour neãt/ pourquoy est
elle appellee grace?
¶ Augustin des parolles du seigñr en la
montaigne/ au .uii. sermon.
¶ O toy Chrestien garde toy/ garde toy dor¬
gueil. * Car cõbien que tu soye imitateur des
sainctz: repute tousiours toutes choses a la
grace: car la grace de dieu a faict en toy/ et nõ
pas ton merite quil y ait eu q̃lque demourãt.
Et finablemẽt le prophete auoit dit de ces de¬
mourãs. * Se le seigñr des armees ne nous eu
delaisse la semẽce: nous seriõs faictz cõe So¬
dome: ⁊ eussions este semblables a Gomorre.
Et pourtant dit il ainsi. * Aussi en ce tẽps icy
les demourãs ont este sauuez par lelection de
grace. Mais si cest par grace (dit il) desia nest
ce point par les oeuures: cest adire/ maintenãt
ne te eslieue pas de ton merite. Aultremẽt gra
ce ne seroit plus grace. Car si tu te presume de
ton oeuure: dõcques test rẽdu le loyer/ ⁊ grace
ne test pas donnee. Mais si cest grace/ elle est
dõcques dõnee pour neãt. Ie demãde dõcques
maintenant. Toy pecheur croys tu a Christ?
Ie croy. Et q̃ croys tu? Que tes pechez en ge¬
neral te peuuẽt estre par luy pardonnez pour
neãt? Tu as ce que tu as creu. O grace dõnee
aggreablemẽt. Toy iuste q̃ croys tu? Que tu
ne peulx garder sans dieu sa iustice? Doncq̃s
repute a la foy tout ce de quoy tu es iuste. Et
ce que tu es pecheur: repute le a ton infidelite.
Soye ton accusateur/ ⁊ cestuy sera ton pardõ
neur. Mais tout crime/ tout mal ⁊ tout peche
est de nr̃e negligẽce: ⁊ toute uertu ⁊ sainctete/
est lindulgence de dieu.
¶ Augustin sur les parolles de la¬
postre/ au .xu. sermon.
¶ Il a este liure poͬ noz pechez/ ⁊ est ressuscite
pour nr̃e iustificatiõ. Ta iustificatiõ/ ta circõ
cisiõ nest pas de toy * uoꝰ estez sauuez ꝑ grace/
par la foy/ ⁊ ce nest pas de uous: mais est le dõ
de dieu. Ce nest pas des oeuures: q̃ parauẽture
tu ne die. Ie lay deseruy/ ⁊ poͬtãt lay ie receu.
* Nestime pas q̃ tu laye receu en le deseruãt/
toy qui ne le deseruiroys point si tu ne le rece¬
uoys. La grace a p̃cede ton merite: la grace ne
uient pas du merite/ mais le merite uiẽt de la
grace. Car si tu as achete la grace par le me¬
rite/ doncques ne las tu pas receu pour neant.
* Tu les sauueras (dit il) pour neant. Quest
ce/ tu les sauueras pour neant? Tu ne trouue
riens en eulx pour les sauuer/ ⁊ toutesfois tu
les sauue. * Tu dõne poͬ neãt/ tu sauue pour
neant: tu precede tous merites: affin q̃ tes me¬
riles obtiennẽt tes dons. Tu dõne totallemẽt
pour neãt/ tu sauue pour neãt: car tu ne trou¬
ue riẽs pour sauuer/ ⁊ si trouue beaucoup poͬ
damner.
¶ Augustin au mesme sermon en
la lettre .H.
¶ Tu feras loeuure de dieu/ non seullement
pource q̃ tu es hõme: mais aussi poͬce que tu
es iuste. Car il est meilleur destre iuste: q̃ destre
hõme. Se dieu ta faict hõme: ⁊ que tu te faice
iuste: tu fais quelque chose de meilleur que na
faict dieu: mais dieu ta faict sans toy: car tu
nas donne nul consentement a dieu pour te
faire. Cõment consentoys tu/ qͥ nestoys point
encore? Celuy dõcques qui ta faict sans toy/
il ne te iustifie pas sans toy. * Il a doncques
faict celuy qui ny donnoit pas de cõsentemẽt
mais il iustifie celuy qui y donne sa uolunte.
Toutesfoys celuy te iustifie/ affin q̃ ce ne soit
pas ta iustice/ affin q̃ tu ne retourne pas aux
dõmages/ aux detrimẽs/ ⁊ a la fiente: * et q̃ tu
soye trouue en luy/ nõ pas ayãt ta iustice qui
est de la loy/ mais celle qui est de dieu ꝑ la foy
de Christ/ ascauoir la iustice de la foy: pour le
cõgnoistre ⁊ aussi poͬ cõgnoistre la uertu de sa
resurrectiõ/ ⁊ la cõmunicatiõ de ses passiõs et
celle uertu sera a toy/ ⁊ ceste cõmunicatiõ des
passiõs de Christ sera ta uertu.
¶ August. en la p̃miere quinquagene au
prologue de la .xxxi. pseaulme.
¶ Qui sont les bienheureux? Ne sont ce pas
ceulx ausquelz il naura pas trouue de peche?
Nõ. Car il en a trouue en toꝰ. * Tous ont pe¬
che/ ⁊ ont affaire de la gloire de dieu. Si dõc¬
ques pechez sont trouuez en tous: il sensuyt q̃
nulz ne sont biẽheureux/ q̃ ceulx desquelz les
pechez sõt pardõnez. Pourtãt a lapostre ainsi
loue ceste chose. Abraam a creu a dieu/ ⁊ il luy
a este repute a iustice. * Mais a celuy qͥ faict
loeuure/ cest adire qui se p̃sume des oeuures/ ⁊
que par le merite dicelles dit q̃ la grace de foy
luy est donnee: le loyer nest pas impute selon
la grace/ mais selon la debte. Quest ce/ sinon
q̃ nostre loyer est appelle grace? Se cest grace/
elle est dõnee pour neant. Quelle chose est ce:
elle est dõnee poͬ neãt? Cest q̃ tu nas faict nul
biẽ/ ⁊ la remission des pechez test dõnee. Si on
ꝯsidere tes oeuures/ on les trouue toutes mau
uaises. Se dieu rendoit ce qui est deu a telles
oeuures/ certainemẽt il les dãneroit. Dieu ne
te rend pas la peine deue? mais te dõne la gra
ce qui ne test pas deue.
¶ August. sur le pseaulme .xxx. Sei¬
gneur iay eu esperãce en toy.
¶ Seigneur deliure moy ⁊ me rachete/ par ta
iustice. Car si tu ꝯsidere ma iustice tu me dãne.
Deliure moy par ta iustice. * Car la iustice de
dieu est nr̃e/ quant elle nous est dõnee. Mais
pour ce est elle appellee la iustice de dieu: affin
q̃ lhõme nestime auoir la iustice de soymesme.
Car cõe dit lapostre. * A cestuy qui croit en ce¬
luy qͥ iustifie linfidele. Qui est celuy qͥ iustifie
linfidele? Celuy qui faict le iuste de linfidele.
Qui est celuy qui nest pas sauue pour neant?
Est ce celuy auquel le sauueur ne trouue riẽs
pour courõner/ mais pour dãner? Il ne trou¬
ue pas les merites des biẽs/ mais il trouue les
merites des tourmẽtz. * Sil faict cõme uerita
blemẽt il est ꝓpose de la reigle de la loy: le pe¬
cheur doibt estre dãne: sil faisoit ceste reigle/
leq̃l deliureroit il? Car il les a trouue tous pe
cheurs: il est uenu seul sans peche/ leq̃l nous
a trouue pecheurs. Ce dit lapostre. * Certaine
ment tous ont peche/ ⁊ ont affaire de la gloire
de dieu. Dequoy ont ilz affaire de la gloire
de dieu? Que cestuy deliure/ et non pas toy.
Pource q̃ tu ne te peulx deliurer/ pourtant as
tu affaire dung qͥ te deliure. Dequoy te uante
tu? Dequoy te p̃sume tu/ de la loy ⁊ de la iu¬
stice? Ne uoys tu pas quelle chose te guerroye
par dedens/ en toy/ de toy/ ⁊ cõtre toy? Ne oys
tu pas le rebellant/ ⁊ le cõfessant/ et celuy qui
desire laide en la bataille. * Moy hõme mise¬
rable qui me deliurera du corps de ceste mort?
* La grace de dieu par nr̃e seigñr Iesuchrist.
Poͬquoy la grace? Pource q̃lle est dõnee pour
neant? Pourquoy est elle dõnee pour neant?
Pource q̃ tes merites nont pas precede: mais
les benefices de dieu te ont preuenu.
¶ Augu. en la pseaul.xliii. au uerset. Et
nous rachete pour ton nom.
¶ Cest adire pour neãt/ a cause de ton nom nõ
pas a cause de ma crainte: pour ce quil te plait
de le faire/ non pas poͬce q̃ ie soie digne que tu
le me face. * Car aussi ce que nous ne tauons
point oublie/ ⁊ q̃ nostre cueur ne sest pas retire
arriere/ q̃ nous nauõs point estẽdu noz mains
a ung autre dieu: dequoy pourriõs nous faire
cela/ sinon par ton aide/ sinon par ta parolle
parlant par dedẽs/ ⁊ nous enhortãt/ ⁊ par ce q̃
tu ne delaisse pas a nous aider/ dequoy nous
auons la puissance? Dõcques soit que nous
soyõs patiẽs en tribulatiõ/ soit q̃ soyons ioy¬
eulx en ꝓsperite/ rachete nous non pas pour
nostre merite/ mais a cause de ton nom.
¶ Augu. en son manuel/ au .cui. Chap̃.
¶ Dequoy aussi lapostre appelle grace de
dieu/ mesme aussi ceste uie eternelle/ qui est le
certain loyer de tous biẽs. * Car le gaige de pe
che (dit il) cest la mort: mais la grace de dieu/
est la uie eternelle par Iesuchrist nostre seigñr.
Le gaige est donne aux gensdarmes selon la
debte/ nõ pas pour neant: pourtant dit il. Le
gaige du peche est la mort: affin quil demon¬
strast que la mort est inferee au peche/ nõ pas
sans cause/ mais deuement. Mais si la grace
nest gratuite/ ce nest pas grace. * Il fault dõc¬
ques entendre/ que mesme aussi les bons me¬
rites de lhõme/ sont les dons de dieu: ausquelz
quãt la uie leur est rendue/ q̃lle chose leur rẽd
on sinon grace poͬ grace? Ainsi dõcques a este
lhõme faict tellemẽt droict/ qͥl pouuoit demou
rer en ceste rectitude/ nõ pas sãs layde de dieu/
aussi pouuoit estre faict mauuais par son ar¬
bitre/ ⁊ q̃l qͥl esliroit des deux/ seroit la uolun
te de dieu faicte/ ou par luy/ ou de luy. Mais
poͬce quil ayma mieulx de faire sa uolunte q̃
la uolunte de dieu: de lhõme a este faicte la uo
lunte de dieu/ leq̃l est uenu dune mesme masse
de perditiõ par sa racine) que de lung en faict
ung uaisseau dhonneur/ ⁊ de lautre en faict
ung uaisseau de cõtumelie: en hõneur/ par sa
misericorde: en ꝯtumelie/ par iugemẽt: affin q̃
nul ne se glorifie en lhõe/ ne ꝯsequãmẽt en soy.
¶ Augustin/ du franc arbitre ⁊ de la
grace/ au .uiii. Chapitre.
¶ Et poͬtãt mes biẽ aymez/ nr̃e bõne uie nest
autre chose/ que la grace de dieu. Sãs doubte
aussi la uie eternelle laquelle est rẽdue a la bõ
ne uie/ cest la grace de dieu: icelle aussi est don¬
nee poͬ neãt: car pour neãt est dõnee ceste gra¬
ce/ a laq̃lle la uie eternelle est dõnee. * Mais la
grace a laquelle la uie eternelle est donnee/ est
seullement grace: ⁊ la uie eternelle qui luy est
dõnee/ pource que cest son loyer/ cest grace poͬ
grace/ cõme loyer pour la iustice: affin que ce
soit uerifie qui est ueritable: quil rendra a ung
chascun selon ses oeuures.
¶ Augustin/ au liure de la correction ⁊
de la grace/ au .xiii. Chap̃.
¶ Iugemẽt sans misericorde sera faict a celuy
qͥ na pas faict de misericorde. La ou il mõstre
aussi q̃ au iugemẽt auquel les iustes sõt cou¬
rõnez/ ⁊ les iniustes sont dãnez/ q̃ aucũs doib¬
uent estre iugez auec misericorde/ ⁊ les autres
sans misericorde. * Car quãt on dit iugement
sãs misericorde sera faict a celuy qͥ naura pas
faict misericorde il est manifeste que en ceulx
ausq̃lz sõt trouuees les bõnes oeuures de mise
ricorde/ q̃ le iugemẽt leur est faict auec miseri¬
corde. Et par cela aussi sẽsuit q̃ celle misericor
de est rendue aux merites des bõnes oeuures.
* Maintenãt nest il pas ainsi: quant la mise¬
ricorde preuient lhomme pour le deliurer des
maulx quil a faict/ ⁊ qͥl seroit sil nestoit rege¬
nere par la grace de dieu: ⁊ des maulx qͥl deb¬
uoit souffrir eternellemẽt sil nestoit deliure de
la puissãce des tenebres trãsfere au royaulme
de la charite de dieu: ⁊ luy est dõnee ceste mise¬
ricorde non pas seullemẽt sans q̃lque biẽs pre
cedens/ mais aussi la ou plusieͬs maulx ont
precede. Mais toutesfoys poͬce aussi que ceste
uie eternelle laq̃lle est rendue poͬ certain loyer
aux bõnes oeuures/ par ung tel apostre est ap
pellee grace de dieu: ueu q̃ la grace nest pas ren
due poͬ les oeuures/ mais est dõnee gratuite¬
mẽt: sãs q̃lque doubte fault cõfesser/ q̃ poͬce est
la uie eternelle appellee grace/ poͬce q̃lle est rẽ¬
due aux merites q̃ la grace a dõne a lhõe. * Et
est icelle droictemẽt entẽdue quãt elle est appel
lee en leuãgile grace. Grace poͬ grace: cest adi
re/ pour les merites que la grace a donne ⁊c.
¶ Aug. en son manuel/ au .xxix. Chap̃.
¶ Mais ceste partie du gẽre humain/ auquel
dieu a ꝓmis deliurãce/ ⁊ le royaulme eternel/
peult elle estre reparee par les merites de ses
oeuures? Nõ non. * Car q̃lle chose de bõ peult
faire celuy qui est perdu: sinon dautãt qͥl sera
deliure de sa perdition? Peult il faire par son
franc arbitre? Ce aussi ne se peult faire. Car
lhõme usant mal de son franc arbitre: il sest
perdu soymesme ⁊ son franc arbitre. Et cõme
celuy qui se occist/ en uiuant il se occist: mais
en soy mettãt a mort il ne uit plꝰ/ ⁊ ne se peult
resusciter quãt il sest mis a mort: aussi quãt il
a peche par son frãc arbitre/ par ce q̃ le peche a
este uictorieux/ aussi a este le frãc arbitre ꝑdu.
* Car celuy est tenu destre le seruiteur de celuy
duquel il est uaincu. Cest ueritablemẽt la sen
tence de Pierre: ⁊ pource q̃lle est ueritable * ie
te prie q̃lle peult estre la liberte du seruiteur cõ
trainct sinon quant il prent plaisir a pecher?
Car celuy sert liberalemẽt/ qui faict uolũtai¬
rement la uolunte du seigneur. Et par ce/ ce¬
stuy est libre a peche/  qͥ est le serviteur de peche.
Et nul ne sera libre a faire iustemẽt/ se p̃miere
mẽt iceluy deliure du peche ne cõmẽce estre le
seruiteͬ de iustice. Cest la uraye liberte/ poͬ la
liesse de loeuure biẽ faicte: ⁊ ensẽble est la fide¬
le seruitude/ a cause de lobedience du cõmãde¬
ment. Mais dont uiendra ceste liberte a bien
faire/ a lhõme qͥ est cõtrainct ⁊ uẽdu/ se cestuy
ne le rachete/ duquel la uoix est dicte. * Se le
filz uoꝰ deliure uoꝰ serez urayemẽt en liberte.
¶ Augustin au liure de lexposition cõ¬
mencee/ sur lepistre aux Romains.
¶ Doncques la grace de dieu est iuste/ ⁊ la iu
stice est grace: quãt aussi en lhõme la grace pre
cede le merite de penitẽce * de ce que nul hõme
nauroit repẽtãce de son peche/ si se nestoit par
aucune admonition de la uocation de dieu.
Parquoy nullemẽt ne peult estre dõnee la gra
ce aux hõmes/ par laq̃lle nous sommes deli¬
urez de peche/ ne la paix par laquelle nous sõ
mes recõseillez: sinon par le sainct esprit.
¶ Augustin/ au liure de la predestination
des sainctz/ au .uii. Chap̃.
¶ On a de coustume de dire/ q̃ lhõe a deseruy
de croire/ pour ce q̃ par auãt quil creut il estoit
bon. * Ce qui peult estre dit de Corneliꝰ/ duq̃l
ses aulmosnes furent aggreables/ ⁊ ses orai¬
sons furẽt exaulcees deuãt qͥl creut en Christ:
⁊ toutesfoys il ne dõnoit/ si ne prioit pas sans
q̃lque foy. * Dõcq̃s tout ce q̃ Cornelius a biẽ
faict deuãt qͥl creut en christ/ ⁊ quãt il y creut/
⁊ apres qͥl y eut creu: fault q̃ tout soit attribue
a dieu: affin q̃ par aduẽture nul ne se eslieue.
¶ Augustin/ des parolles de lapostre/
au .xiii. sermon.
¶ Tous ceulx qͥ sont menez de lesprit de dieu:
ceulx sõt filz de dieu. Dequoy doncq̃s te uou¬
lois tu esleuer/ quãt tu as ouy. Se uous mor
tifiez par lesprit les oeuures de la chair/ uous
uiurez? Tu debuois doncques dire. Ma uo¬
lunte peult faire ceste chose: mon franc arbi¬
tre peult faire ceste chose. Quelle chose peult
la uolunte? Quelle chose peult le franc arbi¬
tre? Se cestuy ne le gouuerne/ tu cherras: se
cestuy ne le gouuerne/ tu demoureras cou¬
che. Comment doncques se fera ce par ton
esprit/ quãt tu oys lapostre disant. Toꝰ ceulx
qui sont conduis de lesprit de dieu? Que sil est
absent: tu ne pourras nullemẽt faire riens de
biẽ. Tu peulx faire par ta frãche uolũte quãt
cestuy ne te ayde point: mais cest mal. A ce est
ta uolunte ydoine qͥ est appellee libre: ⁊ en mal
faisant est faicte seruante dãnable. Quant ie
te dis: q̃ tu ne fais riens sans layde de dieu: ie
dis riens de bien. Car sans layde de dieu tu as
une libre uolunte a mal faire: cõbien que celle
proprement ne soit pas libre.
¶ Augustin/ au liure contre les Pela¬
giens ⁊ Celestiens/ de la grace de
Christ/ au .xxui. Chap̃.
¶ Aussi quant la grace de dieu cõsentira que
nous aurons charite: q̃ nul ne sente tellement/
cõme si aucuns de noz bons merites ayent pre
cede. Car quelz bons merites pouuions nous
auoir alors q̃ nous ne aymiõs point dieu? Cer
tainemẽt nous auõs este p̃mier aymez/ affin q̃
noꝰ eussiõs la dilectiõ ꝑ laq̃lle noꝰ aymeriõs/
deuãt q̃ nous le eussiõs. Lapostre sainct Iehã
dit ce manifestement. * Non pas q̃ nous ayõs
ayme dieu: car cestuy mesme noꝰ a p̃mier ay¬
me. Et en q̃lque autre part. * Aymons lung
lautre (dit il) car cestuy p̃mier nous a ayme.
Et est ce tresbien ⁊ tres ueritablemẽt dit. Car
nous ne auriõs riẽs dequoy nous le sceussiõs
aymer/ se nous ne le receuions de luy/ quant
premier il nous ayme. * Quel biẽ feriõs noꝰ/
se nous ne aymions? Ou cõment ne ferions
nous point bien/ si nous aymõs? Et cõbien q̃
aucunesfoys il semble que le cõmandemẽt de
dieu soit faict/ non pas de ceulx qui ayment/
mais de ceulx qui craignẽt: toutesfoys la ou
ny a point damour/ nul biẽ nest impute/ ⁊ nest
pas droictement appellee bonne oeuure: * car
tout ce qui est sans foy/ cest peche. Et la foy be
songne par charite. Et ainsi q̃ celuy qui ueri¬
tablement ueult cõfesser/ quil cõfesse la grace
de dieu * (par laquelle charite est respãdue en
noz cueurs par le sainct esprit qui nous est dõ
nee) tellemẽt quil ne doubte pas/ que sans icel
le il ne peult faire nul bien qui soit apparte¬
nant a uraye pitie/ ou a uraye iustice.
Philip.1.A. ¶ Car celuy qui a en
uous commence la bõne oeuure: ce¬
stuy mesme le parfera iusques au
iour de Iesuchrist.
¶ Augustin/ contre les deux epistres
des Pelagiens/ ad Bonifacium
au .ii. liure au .uiii. Chap̃.
¶ Maintenant est ce que nous debuons con¬
siderer: ascauoir se dieu inspire le desir de bien
a lhomme/ sans sa uolunte et cestuy resistãt:
tellement que plus ne soit resistant ⁊ que plus
ne soit contre sa uoulunte/ mais quil soit cõ¬
sentant au bien/ ⁊ uoulant le bien. Ceulx icy
(ascauoir les Pelagiẽs) disent que le desir du
biẽ cõmence en lhõme/ ⁊ ꝑ lhõme: tellemẽt q̃ le
merite de ce qͥ est cõmence/ obtiẽne aussi la gra
ce de ꝑfaire: uoire toutesfois silz ueullent ceste
chose. Car Pelagius dit/ q̃ plus facilement le
biẽ est acõply/ sil est ayde de la grace. Par la¬
quelle additiõ/ cest adire/ plꝰ facilemẽt/ signi¬
fie urayemẽt qͥl entend/ q̃ quãt aussi layde de
la grace ny seroit pas: quil le peult faire/ cõ¬
bien q̃ plus difficilemẽt se puist acõplist le biẽ
par le franc arbitre. Mais si le desir de bien
cõmence par nous sans la grace de dieu: ce cõ
mencemẽt sera merite/ auquel cõme par debte
layde de grace y doibt uenir: et ainsi la grace
de dieu ne sera pas dõnee poͬ neãt: mais sera
dõnee selon nostre merite. Mais affin que le
seigneur respõdist au Pelagien a uenir: il na
pas dit. Sans moy uous pouez difficillemẽt
faire q̃lque chose: mais il a dit. * Sans moy
uous ne pouez riẽs faire. * Il appartiẽt a lhõ
me de preparer son cueur: ⁊ du seigneur est la
respõse de la langue. * Ilz sõt deceuz par mal
entẽdre: tellemẽt qͥlz estimẽt q̃ preparer le cueͬ
cest cõmencer le bien sans layde de la grace de
dieu/ qui appartiẽt a lhõme. Ia naduiẽgne q̃
les filz de promissiõ lentendent ainsi: cõme la
ou ilz ont ouy le seigneur/ disant: Sans moy
uous ne pouuez riẽs faire: ilz le uiẽnent cõme
a uaincre/ disant: Uoicy nous pouuõs sans
toy preparer le cueur: ou quãt ilz auront ouy
de lapostre sainct Paul. * Non pas que nous
soyõs ydoines de pẽser quelque chose cõme de
nous mesmes/ mais nostre suffisance est de
dieu: cõme aussi en le cõuaincãt ⁊ disãt. Uoi¬
cy nous sõmes ydoines de nous mesme de pre
parer nostre cueur/ ⁊ par ce/ de penser quelque
chose de bien. Et qui est cestuy qui peult appa
reiller le cueur a bien par une bõne pensee? Ia
naduiengne quilz lentendent ainsi/ si ne sont
ceulx qui deffendent leur orgueilleux arbitre
⁊ destruisent la foy catholicq̃. Pource uraye¬
ment est escript. A lhõme appartient de prepa
rer son cueur/ ⁊ du seigneur est la respõse de la
langue: pourtãt q̃ lhõme le prepare/ non pas
toutesfoys sans layde de dieu. Aussi pareille¬
mẽt est il dit. * Ouure ta bouche/ ⁊ ie lempli¬
ray. Et cõbien que nous ne puissions ouurir
la bouche/ si ce nest par layde de celuy/ sans le
quel ne pouõs riens faire: toutesfoys nous a
ouurõs par sõ ayde ⁊ par nostre oeuure: mais
le seigneur le emplit sans nostre oeuure. Car
quelle chose est ce preparer le cueur/ ou ouurir
la bouche/ sinon disposer la uolũte: ⁊ toutes¬
foys es mesmes escriptures est leut. * La uolũ
te est preparee du seigneur. Ie ouuriray ta bou
che/ ⁊ te instruiray quelle chose tu doibz par¬
ler. * Pourtãt dieu faict plusieurs biẽs en lhõ
me que lhõme ne faict point: mais lhõme nen
faict nulz que dieu ne faice q̃ lhõme les faict.
¶ Au mesme/ au .ix. Chapitre.
¶ Quelle chose est ce le desir du biẽ/ sinon cha
rite? * Charite est de dieu. Et son commence¬
ment nest pas de nous/ ⁊ la perfection est de
dieu/ mais si charite est de dieu/ elle est du tout
a nous de dieu. Car dieu ueult destourner ceste
follie/ que nous nous faisons les premiers en
ses dõs/ ⁊ que nous le faisons le dernier * car
sa misericorde me paruiẽdra * ⁊ aussi tu las pre
uenu en benedictions de doulceur. Doncques
la benedictiõ de doulceur est la grace de dieu/
par laq̃lle il faict en noꝰ tellemẽt quil noꝰ dele
cte ⁊ q̃ nous desirons: cest adire/ q̃ noꝰ aymons
ce qͥl nous a cõmãde: en laq̃lle grace se dieu ne
nous preuient/ ce nest pas seullement impar¬
faict: Mais aussi nest pas en nous cõmence.
Philip.3.B. ¶ Iay conuerse sans
querele selon la iustice qui est de la
loy. Mais les choses qui mont este
comme gaignaige: les mesmes cho
ses ay ie estime/ estre detrimens/ a
cause de Christ. Mais toutesfoys
aussi estime ie toutes choses estre
detriment/ a cause de la haulte sciẽ¬
ce de nostre seigneur Iesuchrist: poͬ
la cause duquel ay tout estime cõme
detrimẽt: ⁊ les ay estime cõe fiente/
affin q̃ ie gaigne Christ: ⁊ q̃ ie soye
trouue en luy/ nõ pas ayãt ma iusti¬
ce qͥ est de la loy/ mais celle qͥ est de
la foy de Iesuchrist: laq̃lle iustice est
de dieu par foy/ pour cõgnoistre ice¬
luy/ ⁊ la uertu de sa resurrection/ ⁊ la
societe de ses passions.
¶ Aug. aux sermõs du tẽps/ au .xlix. au di
menche .u. apres les octaues des roix.
¶ Moy malheureux hõe/ qͥ me deliurera du
corps de ceste mort? Le medecin respondit. La
grace de dieu/ par nr̃e seigͬ Iesuchrist. La gra¬
ce de dieu/ nõ pas tes merites. Poͬquoy dõcq̃s
as tu dit/ q̃ tu as cõuerse sãs querelle en la loy
auec iustice? * Escoutes: il a dit sãs q̃relles des
hões. Car il ya aucune iustice/ q̃ lhõme peult
acõplir: tellemẽt q̃ ꝑsõne ne se plaindra de luy.
Lescripture dit. * Ne desire pas la chose dau¬
truy. Toy si tu ne desrobe pas la chose dau¬
truy: tu nauras nulle q̃relle aux hõmes. Dõc¬
ques aucunesfoys conuoite tu ⁊ si ne desrobe
pas. Mais la sentẽce de dieu est sur toy/ pour¬
ce que tu conuoite. Tu es uaincu par la loy:
mais cest deuãt les yeulx du legislateur. Uit
on sans querelle? Pourquoy dõcques sont ces
choses dõmaiges? Pourquoy sont ces choses
comme fiente? Tout ce que les Iuifz faisoient
dequoy les hõmes ne se plaignoient pas/ ⁊ de
quoy leur ꝯuersatiõ estoit en la loy sãs q̃relle
ilz le attribuoiẽt a eulx ⁊ assignoiẽt ceste iusti
ce selõ la loy a leͬs forces. * Ilz ne la pouuoiẽt
acõplir: mais en faisoiẽt tãt quilz pouoiẽt/ en
attribuãt a eulx: ⁊ toutesfoys aussi ne acõplis
soiẽt il pas ce iustemẽt. Lescripture doncques
dit/ q̃ acõplir la loy cest/ de nõ cõuoiter. Qui
est dõcques le uiuant qui puist faire cela? La
pseaulme qͥ a maintenãt este chãtee noꝰ ayde.
* Seigñr exaulce moy en ta iustice: cest adire
non pas en la miẽne. Sil disoit/ exaulce moy
en ma iustice: il lappelleroit cõe merite. Mais
aussi urayemẽt lappelle il en aucuns lieux sa
iustice: mais tellemẽt quil la discerne mieulx/
q̃ aussi quãt il lappelle la siẽne/ il lappelle cõ¬
me a luy dõnee. Cõme nous disõs. * Et il me
rendra selon ma iustice. Pareillemẽt quãt noꝰ
disons. * Dõne nous auiourdhuy nostre pain
cotidien. Ainsi q̃ nous disõs/ dõne/ ainsi disõs
nous/ nostre. Pareillemẽt a ceulx qͥ se peuuẽt
p̃sumer de leur perfectiõ/ dit lapostre. * Nous
tous dõcques qui sõmes parfaictz/ sauourõs
ceste chose. Il se estoit ny a gueres dit impar¬
faict/ ⁊ maintenãt se dit parfaict. Pourquoy?
* Pource q̃ la ꝑfectiõ de lhõme est de soy trou¬
uer estre imꝑfaict. Et nous tous qͥ sõmes par¬
faictz/ sauourõs ceste chose. Et si par aduẽtu¬
re uous sauourez autremẽt q̃lque chose: dieu
aussi uous reuelera la mesme chose: cest adire
q̃ si uous uous louez estre iustifiez par aucune
poursuyte de lesprit: en lisant les escriptures/
⁊ en trouuãt q̃lle est la uraye ⁊ ꝑfaicte iustice/
uous uous trouuez estre coulpables/ et q̃ par
le desir des choses a uenir uoꝰ cõdẽnez les cho
ses p̃sentes: ⁊ q̃ uous uiuez par foy/ ꝑ esperãce
⁊ par charite: ⁊ q̃ uous entẽdez/ que ce q̃ uous
croyez ne le uoyez point encore: ce q̃ uous espe
rez/ q̃ ne le tenez point encore: ce q̃ uous desirez
que ne lacõplissez poĩt encore. Et si la charite
de ceulx qͥ sõt encore pelerins est telle: q̃lle sera
la charite de ceulx qͥ la uoyẽt? Cestuy doncq̃s
qͥ enseignoit la iustice de dieu/ ⁊ qͥ ne ꝯstituoit
pas la siẽne: il cryoit de la pseaulme. * Exaul
ce moy en ta iustice. Car aussi quant tu sorti¬
ras dicy: tu seras receu pour les merites: ⁊ res¬
susciteras poͬ receuoir ce q̃ tu as faict. * Adõc
courõnera dieu/ nõ pas tant tes merites q̃ ses
dõs. Chemine seurement en Christ: chemine q̃
tu ne choppe ⁊ q̃ tu ne tõbe. Et ne regarde pas
derriere toy/ q̃ tu ne demeure en la uoye/ q̃ tu
ne te retire de la uoye. Dõne toy garde seulle¬
mẽt de ces choses: ⁊ tu y es paruenu. Et quãt
tu seras paruenu: adonc ne te glorifie pas en
toy de ceste chose. Car celuy qui se loue/ il ne
loue pas dieu: mais se retire de dieu.
¶ Augu. cõtre deux epistres des Pelagiẽs/
ad Bonifaciũ au .i. livre au .ix. chap̃.
¶ Que ce q̃ lapostre a escript aux Philipiẽs
ne te esmeuue/ disant qͥl a este sãs querele selõ
la iustice qͥ est de la loy. * Car il pouuoit estre
par dedẽs p̃uaricateur de la loy par mauuai¬
ses affectiõs: ⁊ toutesfois acõplir par dehors
les belles oeuures de la loy: ou par la crainte
des hõmes/ ou de dieu/ ou par la crainte de la
peine ⁊ nõ point par didectiõ ne par delectatiõ
de la iustice. Car cest autre chose de bien faire
par la uolunte de biẽ faire: ⁊ autre chose est de
tellemẽt estre enclin a malfaire par uolunte/
q̃ aussi le feroit sil pouoit estre ꝑmis impuni.
Car ueritablement ainsi peche par dedens en
ceste uolunte/ celuy qui est sans pecher/ par
crainte ⁊ nõ pas de uolunte.
¶ Aug. ad Anastasiũ en lepistre .cxliiii.
¶ Cestuy estime mal/ destre uictorieux du pe¬
che/ quil laisse a pecher par crainte de la peine
car cõbiẽ q̃ par dehors loeuure de mauuaise cõ
cupiscẽce ne soit pas acõplie/ neãtmoins ceste
mauuaise cõcupiscẽce ꝑ dedẽs est ennemie. Et
qͥ sera cestuy qͥ sera trouue innocẽt deuãt dieu/
qui ueult q̃ ce qui est deffẽdu soit faict se tu re¬
tire la crainte? Et par ce est en ceste uoulunte
coulpable: leq̃l ueult faire ce qͥl nappartiẽt de
faire: mais pourtant ne le faict il pas/ qͥl ne le
peult faire sans estre puny. Car dautant quil
est en luy/ il aymeroit mieulx qͥl ny eut pas
de iustice deffendãt ou punissãt les pechez. Et
sil est ainsi qͥl aymeroit mieulx qͥl ny eut pas
de iustice: qͥ doubte q̃ sil pouuoit qͥl le osteroit?
Et par ainsi/ cõment est iuste ung tel ennemy
de iustice: q̃ si la puissance luy estoit donnee/
osteroit celle qui cõmande affin qͥl ne souffrit
celle qui menace ou celuy qͥ iuge? Cestuy dõc¬
ques est ennemy de iustice/ qui laisse a pecher
par crainte de la peine: mais cestuy sera son
amy sil laisse a pecher ꝑ lamour dicelle. Car
adonc urayement craindra il a pecher. Celuy
qui craint la gehenne: il ne craint pas de
pecher/ mais il craint de brusler: mais cestuy
craint de pecher/ qui hait autant le peche cõ¬
me les tourmens. * Cest la chaste crainte/ qui
demeure au siecle du siecle. Car laultre crain¬
te de la peine a son tourmẽt * ⁊ nest pas en cha
rite/ ⁊ la parfaicte charite la met hors/ Mais
ung chascun hait dautãt le peche/ qͥl ayme la
iustice: ce qͥl ne pourra faire par la loy espou¬
uẽtãt par la lettre/ mais par lesprit guerissãt
par la grace.
¶ Gregoire sur les canticques/ la ou
il est dit Les droicturiers te ay¬
ment/ au .i. Chap̃.
¶ Cõme sil disoit. Ceulx qͥ ne sõt pas droictu
riers encore craingnent ilz: mais les droictu¬
riers te ayment. * Car tout hõme qui faict les
bõnes oeuures par crainte: cõbien qͥl soit droi¬
cturier en loeuure/ se nest il pas droicturier en
desir. Car il uouldroit qͥl ny eut riens q̃ crain
dre/ ⁊ quil ne feist nulles bonnes oeuures. Ce¬
luy dõcques qͥ faict biẽ par amour/ il est aussi
droict en loeuure ⁊ en desir. * O seigñr q̃ grã¬
de est la multitude de ta doulceͬ/ q̃ tu as muce
a ceulx qui te craignẽt ⁊ las parfaict a ceulx
qui ont esperãce en toy. Certes la doulceur de
dieu est incõgneue a ceulx qui craĩgnẽt dieu/
⁊ est manifestee a ceulx qͥ aymẽt. Cestuy donc¬
ques qui rẽdra peine destre droict par amour:
la dilectiõ de cestuy est parfaicte: tellemẽt quil
ne craint pas le iuge uenant/ et ne craint pas
tout ce qͥl oyt des tourmẽtz eternelz.
2.Tim̃.4.B. ¶ Desia suis ie sa¬
crifie/ ⁊ le temps de ma resolutiõ est
ꝓchain. Iay bataille bõne bataille:
iay ꝑfaict le cours: iay garde la foy.
Du surplus la couronne de iustice
mest gardee/ q̃ le seigñr me rẽdra en
celle iournee/ cõme iuste iuge. Non
pas seullement a moy: mais aussi a
ceulx qui aymẽt sa uenue.
¶ Augustin au liure des cinquãtes ho¬
melies/ en la .xiiii. homelie.
¶ Le seigñr (dit il) me rẽdra la courõne cõme
iuste iuge. Car celuy qui regarde/ apres quil a
regarde loeuure/ ne peult denier le salaire.
Iay bataille bonne bataille: cest une oeuure.
Iay parfaict le cours: cest une oeuure. Iay gar
de la foy: cest une oeuure. Il me reste la courõ¬
ne de iustice: cest le salaire: mais tu ne fais riẽs
au salaire/ ⁊ en loeuure ne fais poĩt seul. Tu
as la courõne de luy/ mais loeuure est de toy:
⁊ toutesfois nest sinon par layde diceluy. Iay
bataille bonne bataille/ iay faict le cours/ iay
garde la foy: il retribue les biẽs. Mais quelz
biẽs? Ceulx qͥl a dõne. Cestuy ne ta il pas dõ
ne q̃ tu bataillas bonne bataille? Se cestuy ne
la pas donne: quest ce que tu dis en ung autre
lieu. * Iay laboure plus que tous les autres?
Nõ pas moy: mais la grace ð dieu auec moy.
Par ce dõcques q̃ cestuy ta ayde/ ⁊ qͥl ta dõne/
tu as bataille bonne bataille/ et as parfaict le
cours/ ⁊ as garde la foy. * Pardõne moy apo
stre: ie ne cõgnois riẽs de ton propre/ sinon les
maulx. Pardõne moy apostre. Noꝰ le disõs/
pource q̃ tu las enseigne/ Ie oys celuy qͥ se cõ¬
fesse: si ne trouue pas quil soit ingrat. Uerita
blement tout ce q̃ tu as appareille de toymes¬
me/ noꝰ y cõgnoissons riens sinõ mal. Quãt
dõcq̃s dieu courõne tes merites: il ne courõne
riẽs sinon ses dons: affin q̃ nul ne soit esleue
de telle foy ou de telle pitie en bonnes oeuures
par son frãc arbitre. Ung chascun le recoiue
tellemẽt quil cõgnoisse celuy qͥ le dõne/ ⁊ que
nul ne soit ĩgrat au dõneur: q̃ celuy ne se eslie
ue ꝯtre le medecin/ qͥ nest pas encore sain/ ou qͥ
nest pas guery de soymesme. Dõcques nulles
argumẽtations ne soiẽt cause de oster hors de
uoz cueurs/ ceste foy ⁊ ceste pitie qͥl ꝯfesse. Gar
dez ce q̃ uous auez receu. Et considerõs hũble
ment ce q̃ dit lapostre. Cest dieu qͥ faict en noꝰ
⁊ le uouloir/ ⁊ le parfaire. * Rendons graces
au seigñr nostre sauueur/ qui nous a guery de
nostre playe/ sans nulz de noz merites prece¬
dens/ ⁊ nous a recõseille noꝰ estãt encore enne¬
mis: ⁊ nous a rachete de captiuite: ⁊ nous a ra
mene des tenebres a la lumiere/ ⁊ noꝰ a rapelle
de la mort a la uie. Et cõfessons hũblemẽt no
stre fragilite/ ⁊ priõs sa misericorde: q̃ poͬce q̃
selon le Psalmiste: * il nous a preuenu par sa
misericoide/ quil uueille en nous non seulle¬
mẽt garder ses dõs ⁊ ses benefices/ mais aussi
augmenter ceulx quil luy a pleu de donner.
¶ Aux mesmes/ au .xluiii. sermon/ au .u.
dimẽche/ apres les octaues des Roix.
¶ Il appartient totallement a toymesme/ que
tu soye tenebreux a tes choses. Car quelle au¬
tre chose est ce destre fol/ sinon estre tenebreux
en son cueur? Desq̃lz finablemẽt dit lapostre.
* Ceulx qͥ se disoiẽt estre saiges/ ont este faictz
folz. Et leur cueͬ insipiẽt a este obscurcy. Dis/
q̃ tu ne es pas la lumiere. Cõbien que tu aye
beaux yeulx/ si nes tu pas la lumiere. Que
prouffite loeil sain ⁊ ouuert/ sil ny a pas de lu
miere? Et dis q̃ tu nas point la lumiere de toy
mesme: ⁊ crie ce qui est dit. * Seigneur tu enlu
mineras ma lãpe. Seigñr par ta lumiere tu
enlumineras mes tenebres. Car en moy ny a
riẽs q̃ tenebres: mais tu es la lumiere en chas¬
sant les tenebres/ ⁊ moy enluminãt: la lumie¬
re nest pas en moy uenant de moy/ mesme ne
suis participant de la lumiere sinon en toy.
¶ Augustin sur sainct Iehan/ au .xlix.
traicte/ au .ix. Chapitre.
¶ Que nul dõcq̃s ne se uãte: car du sien il est
Satan: mais de dieu/ il est biẽheureux. Et q̃st
ce estre du sien/ sinon de son peche? Oste le pe¬
che qui est de toy: la iustice (dit il) est de moy.
* Car quelle chose as tu q̃ tu ne laye receu?
¶ Augustin en ses contẽplations/
au .xu. Chapitre.
¶ Seigneur ie confesse cõme tu mas enseigne
que ie ne suis autre chose/ sinon toute uanite
⁊ umbre de mort/ ⁊ q̃ une abisme tenebreuse * et
terre uaine ⁊ uuide: laq̃lle sans ta benediction
ne germe riẽs/ ⁊ si ne faict pas de fruict sinon
confusion/ peche/ ⁊ mort. Se iay eu q̃lq̃ chose
de bon ie lay receu de toy: tout ce que iay eu de
bien/ cest a toy/ ou ie lay de toy. Si ie me suis
aucunesfoys tenu droict/ par toy me suis ie
tenu droict: mais quãt ie suis tombe par moy
ie suis tõbe: ⁊ fusse tousioͬs couche en la boue
si tu ne me eusse releue: ie eusse tousiours este
aueugle/ se tu ne me eusse enlumine. Quãt ie
suis tombe/ iamais ne me fusse releue/ se tu ne
me eusse baille la main. Et apres aussi que tu
mas releue/ ie fusse tousiours retõbe/ se tu ne
me eusse soustenu. Ie eusse souuẽt este perdu/
se tu ne me eusse gouuerne. Ainsi toursioͬs sei
gneur/ ainsi toursiours ma p̃uenu ta grace et
ta misericorde/ moy deliurãt de toꝰ maulx/ me
sauuãt de ceulx qͥ sont passez/ me soustenãt de
ceulx qͥ sont presens/ ⁊ me munissant de ceulx
a uenir * couppãt aussi deuãt moy les lacz des
pecheurs/ en ostãt les occasions ⁊ les causes:
car si tu ne me eusse faict ceste chose/ ie eusse
faict tous les pechez du monde. Car seigñr ie
scay bien quil ny a nul peche q̃ iamais lhõme
ait faict/ que ung autre hõme ne puisse faire/
si le createur duq̃l est lhõme faict estoit absent.
Mais tu as faict/ affin q̃ ie ne feisse pas/ ce q̃
tu as cõmãde de nestre poĩt faict ⁊ as respãdu
en moy ta grace/ a celle fin q̃ ie creusse en toy.
Seigñr tu me gouuernois poͬ toy/ tu me gar¬
dois poͬ toy: ⁊ mas dõne grace ⁊ lumiere affin
q̃ ne cõmisse adultere/ ne tout autre peche.
Ephe.2.C. ¶ Maintenant aussi
uous qͥ autresfoys estiez loingz en
Iesuchrist/ uoꝰ estes approchez par
le sang de Christ.
¶ Augustin cõtre deux epistres des
Pelagiẽs/ ad Bonifaciũ/ au .i.
liure/ au .xxxuiii. Chapitre.
¶ Nous deffendõs (dit il) q̃ lhõme est loeuure
de dieu: ⁊ que par sa puissance il ne contrainct
personne cõtre sa uolunte/ ne a bien ne a mal:
mais faict bien ou mal de sa propre uolunte.
Mais en bõne oeuure est tousioͬs ayde par la
grace de dieu/ ⁊ en mauuaise oeuure est ĩcite ꝑ
les suggestiõs du diable. A ce respõdõs nous
q̃ les hõmes sõt loeuure de dieu en tãt qͥlz sõt
hõmes: mais en ce qͥlz sont pecheurs ilz sont
soubz le diable: silz ne sont dillec deliure par
cestuy qui nest faict mediateur entre dieu ⁊ les
hõmes poͬ autre chose/ sinon q̃ entre les hom
mes ny a eu nul pecheur qͥ ait eu la puissance
de le faire: ⁊ q̃ aussi de la puissance de dieu nul
ne peult contre sa uolunte estre contrainct au
bien ne au mal: mais quant dieu le delaisse/
poͬ ses merites il ua toursioͬs en mal: ⁊ quãt
dieu laide sans ses merites il est cõuerty a biẽ.
* Car lhõme nest pas bon sil ne le ueult estre:
mais la grace de dieu aussi laide quil uueille:
car il nest pas escript poͬ neãt ce qͥl sensuit.
Philip.2.B. ¶ Car cest dieu qui
faict en nous/ ⁊ le uouloir ⁊ le par¬
faire/ pour la bonne uolunte.
¶ Augustin/ ad Paulinum en
lepistre cent ⁊ sixiesme.
¶ Qui est celuy qui nous faict estre separe de
ceste masse de perdition/ ⁊ de ceste contention
sinon celuy qͥ est uenu querir ⁊ sauuer ce qui
estoit perdu? Dequoy aussi lapostre interro¬
gue/ disant. * Qui est celuy qͥ te discerne? La
ou si lhõme dit. Cest ma foy/ cest ma uolunte/
cest ma bõne oeuure. On luy respondra. * Et
quelle chose as tu q̃ tu ne laye receu? Et si tu
las receu/ de quoy ten glorifie tu plus q̃ si tu
ne lauois receu? Et pourtant tout cecy est dit/
nõ pas affin q̃ lhõme ne se glorifie: mais affin
que celuy qui se glorifie/ quil se glorifie au sei
gneur/ ⁊ non pas des oeuures/ affin q̃ par auẽ
ture nul ne se eslieue. Nõ pas pource que les
bõnes oeuures soient frustrees par ceste fidele
cogitation/ cõme il soit que dieu rende a ung
chascun selon ses oeuures/ * ⁊ que gloire ⁊ hõ
neur ⁊ paix est a tout homme faisant le bien:
mais pource que les oeuures sont de la grace/
⁊ non pas la grace des oeuures. Car la foy
qui besongne par charite/ ne seroit riens si ce¬
ste dilection de dieu nestoit respandue en noz
cueurs par le sainct esprit qui nous est donne.
Mesme nous nauriõs point ceste foy si dieu
ne partissoit a ung chascun la mesure de foy.
Il est dõcques bon a lhõme/ que auec toutes
ses forces de son frãc arbitre dise puremẽt. * Ie
garderay ma force de toy: car celuy qͥ estime de
pouuoir garder sans son aide ce qͥl luy a don
ne: il faict cõme celuy qui sen est alle en une
loingtaine region/ ⁊ uiuant prodigalement/
uiẽt a tout cõsumer: puis apres cõtrainct par
misere de dure seruitude/ iceluy retourne en
soymesme/ dit. * Ie me leueray/ ⁊ men iray a
mon pere. Et nauroit iamais ceste pensee/ se le
pere tres misericordieux ne luy inspiroit.
Colos.1.B. ¶ En rendãt graces
a dieu le pere/ qͥ nous a faict dignes
destre en la part du sort des sainctz/
en la lumiere. Lequel noꝰ a deliure
de la puissance des tenebres/ ⁊ nous
a transporte au royaulme du filz de
sa dilection.
¶ Augu. ad Uitalem/ en lepistre .cxuii.
¶ Respondz/ ie te prie. Cõmẽt dit lapostre. En
rẽdant graces a dieu le pere qͥ nous faict ydoi
nes destre en la part du sort des sainctz/ en la
lumiere: se iceluy ne deliure pas nostre arbitre/
mais q̃ larbitre se deliure soymesme? Noꝰ ren
dons dõcques faulcemẽt graces au pere: cõme
sil faisoit ce quil ne faict pas. Et a erre celuy
qui a dit/ quil nous faict ydoines. Respondz/
cõment nous auons nostre franc arbitre pour
decliner du mal ⁊ pour faire le bien/ quant le
franc arbitre estoit soubz la puissance des te¬
nebres? Desquelles tenebres si dieu nous en a
deliure (comme dit lapostre) ueritablement il
a faict le franc arbitre libre. Parquoy est faict
que aussi les hommes ne sont pas fideles/ si¬
non par le frãc arbitre: ⁊ toutesfoys sont faict
fideles par la grace de dieu/ qͥ a deliure le frãc
arbitre de la puissance des tenebres. * Et ainsi
la grace de dieu nest pas niee/ mais est demon
stree ueritable sans aucuns humains merites
precedẽs: ⁊ le frãc arbitre est tellemẽt defendu/
que il est affermy par humilite/ ⁊ non pas pre
cipite par orgueil. Doncques la grace de dieu
nest pas donnee en la nature du franc arbitre/
ne en la loy/ ne en la doctrine cõme la peruer¬
site Pelagiẽne follement dit: mais est dõnee a
toutes les oeuures/ par la uolũte de celuy du¬
quel il est escript. * Seigneur dieu tu separe a
ta uolunte lame uoluntaire. Car nous auõs
perdu le franc arbitre pour aymer dieu/ par la
grandeur du premier peche: ⁊ la loy de dieu/ et
la doctrine cõbien q̃lle soit saincte/ iuste/ ⁊ bon
ne * toutesfoys elle occist si lesprit ne uiuifie:
par lequel est faict/ q̃ non pas en oyant/ mais
en obeissant: non point par lecture/ mais par
amour est gardee. Parquoy/ q̃ nous croyõs en
dieu ou q̃ nous uiuons fidelemẽt/ * ce nest pas
du uueillant ne du courrant mais cest de dieu
qͥ faict misericorde non pas pour ce que ne deb¬
uõs ne uouloir ne courrir: mais poͬce q̃ cestuy
faict en nous/ ⁊ le uouloir ⁊ le courrir. Ne di¬
sons point doncq̃s q̃ la grace soit la doctrine:
mais cõgnoissõs la grace qͥ faict ꝓffiter la do¬
ctrine: q̃ aussi la ou ceste grace est absente/ noꝰ
uoyons que mesme la doctrine empesche.
¶ Augustin ad Ualentinum/ en la
xlui. epistre.
¶ Tout bon don/ ⁊ tout don parfaict/ descend
denhault du pere des lumieres. Et que nul ne
dise que la grace de dieu luy est baillee/ ou par
les merites de ses oeuures/ ou par le merite de
ses oraisons/ ou par les merites de sa foy: ⁊ qͥl
nestime pas estre uray ce que ces hereticques
disent: q̃ la grace de dieu nous est dõnee selon
noz merites/ ce qͥ est totallement faulx. Mais
la grace ⁊ la misericorde de dieu cõuertist lhõ
me/ de laquelle dit le pseaulme. * La misericor
de de mon dieu me preuiendra: affin que celuy
qui est infidele soit iustifie/ cest adire/ q̃ dung
infidele soit faict ung iuste. Et quil cõmence
auoir bon merite: que dieu couronnera quant
le monde sera iuge.
¶ Gregoire/ sur Ezechiel au premier
liure en la .ix. homelie.
¶ Et lesprit est entre en moy apres quil eut
parle a moy: ⁊ me dressa sur mes piedz ⁊c. Uoi
cy la uoix diuine/ qui a cõmande au prophete
qui estoit couche/ quil se leuast. * Mais il ne
se pourroit nullement leuer se lesprit de dieu
tout puissant nestoit entre en luy. Car par la
grace de dieu tout puissant nous noꝰ pouuõs
efforcer aux bõnes oeuures: mais nous ne les
pouuõs parfaire/ se celuy qͥ cõmande ne nous
aide. Et ainsi quant sainct Paul admõneste
ses disciples/ disant * faictes uostre salut auec
crainte ⁊ paour: incõtinẽt adiousta qui est ce¬
stuy qui faict telz biẽs en eulx/ disãt. Car cest
dieu qͥ faict en nous/ ⁊ le uouloir ⁊ le parfaire
pour la bõne uolunte. De ce est q̃ celle mesme
uerite dit a ses disciples. * Sãs moy uous ne
pouuez riẽs faire. Mais il fault considerer en
ces choses/ que si noz biens sont tellement les
dons de dieu tout puissant/ q̃ en iceulx ny a
riens du nostre: pourquoy en demandõs nous
retribution eternelle cõme poͬ noz merites? ou
si ce sont tellement noz biens/ que ce ne soient
point les dõs de dieu tout puissant: pourquoy
en rendõs nous graces au dieu tout puissant?
Mais il fault scauoir q̃ noz maulx sõt seulle
ment a nous * mais noz biẽs sont de dieu tout
puissãt ⁊ si sont nostres: car cestuy nous a pre¬
uenu en inspirãt affin q̃ nous uueillons: leq̃l
nous ensuyt en aydãt affin q̃ noꝰ ne uueillõs
uainement/ mais q̃ nous puissions acõplir ce
que uoulõs. Dõcques par la grace qͥ preuiẽt/
⁊ par la bõne uolunte qui ensuyt/ ce qui est le
don de dieu tout puissant est faict nr̃e merite.
Ce q̃ saĩct Paul en briefue sentẽce explicque/
disant: * Iay laboure plus q̃ tous ceulx icy.
Et affin q̃ on ne lestimast attribuer a sa uertu
ce quil auoit faict/ il adiousta. Nõ pas moy/
mais la grace de dieu auec moy. * Et pource
quil fut preuenu du don celeste: il se congneut
cõme estrãgier de sa bõne oeuure/ en disant: nõ
pas moy/ mais pour ce aussi q̃ la grace preue¬
nãt auoit faict en luy son arbitre libre en biẽ:
de ce q̃ le frãc arbitre a suyui la mesme grace:
pourtant aussi en loeuure adiouste il/ disant:
Mais cest la grace de dieu auec moy/ cõme sil
disoit. Iay laboure en la bõne oeuure/ nõ pas
moy. Car en ce q̃ par le don du seigñr iay este
p̃uenu/ ce na pas este moy/ ⁊ en ce q̃ iay suyui
apres le don de uolunte/ ce a este moy. Apres
dõcques q̃ nous auõs dit ces choses icy contre
Pelagien ⁊ Celestien/ retournons a lordre de
nostre exposition ⁊c.
¶ Gregoire en ses morales au .xui. liure/
au .ii. Chapitre. Sur ce qui est dit en Iob
xxii. Linnocent sera sauue/ et sera sauue
par la mundicite de ses mains.
¶ Que si ceste sentẽce est promise de la retri¬
bution du royaulme celeste/ elle est soustenue
pour ueritable: car cõme il soit escript de dieu.
* Quil rend a ung chascũ selon ses oeuures:
la iustice du iuge eternel sauue celuy ou der¬
nier iugemẽt q̃ la pitie dicelle a icy en ce mon¬
de deliure des oeuures souillees. Mais si on
croit q̃ ung chascun soit sauue icy par la pu¬
rete de ses mains/ tellemẽt q̃ par ses uertus il
soit faict innocẽt: sãs doubte cest erreur. * Car
si la grace suꝑnelle ne preuiẽt celuy qͥ est coul¬
pable: iamais certainemẽt ne trouuera linno
cent pour le remunerer. Dequoy est dit par la
ueritable uoix de Moyse. * Nul nest enuers
toy innocent de soymesme. Dõcques la pitie
suꝑnelle/ faict en nous premier quelque chose
sans nous: affin q̃ aussi par la poursuyte de
nr̃e franc arbitre/ il faice auec nous le biẽ que
nous appetõs: lequel toutesfois par sa grãde
grace au dernier iugemẽt le remunere tellemẽt
en nous/ cõe si seullemẽt il fust ꝓcede de nous.
Et pour ce q̃ la diuine bõte nous preuiẽt/ pour
nous faire innocentz/ sainct Paul dit. * Par
la grace de dieu suis ie ce que ie suis. Et pour
ce q̃ nostre franc arbitre suyt la mesme grace:
il a adiouste. Et sa grace na pas este uaine en
moy: mais ay laboure plus abondãment que
eulx tous. * Lequel quant de soymesme ueoit
quil nestoit riẽs/ il dit. Nõ pas moy. Et tou¬
tesfois pour ce quil se trouua estre q̃lque cho¬
se auec la grace/ il dist apres: mais la grace de
dieu auec moy. Car il ne diroit pas auec moy
sil nauoit auec la grace preuenãte le frãc ar¬
bitre suyuãt apres. Affin doncques qͥl se mon¬
strast estre riẽs sãs la grace de dieu/ il dit: Nõ
pas moy. Mais affin qͥl mõstrast auoir ouure
auec la grace par le frãc arbitre: il dist apres:
mais la grace de dieu auec moy. Et ainsi lin¬
nocent sera sauue par la purete de ses mains:
car celuy qui est icy p̃uenu par don pour estre
faict innocẽt: quãt il est amene au iugemẽt/ il
est remunere cõme pour merite.
¶ Gregoire en ses morales au .xxiiii.
liure/ au .uii. Chapitre.
¶ Et rendra a lhõme sa iustice. Nostre iustice
est appellee. Nõ pas celle q̃ du nostre est a noꝰ:
mais qͥ est faicte nostre par la diuine largesse.
Cõme nous disons en loraison dominicale.
Donne nous auiourdhuy nr̃e pain cotidien.
Uoicy nous lappellons nr̃e ⁊ prions qͥl nous
soit dõne. Et ains il est saict nr̃e quãt il est re
ceu: leq̃l toutesfoys est de dieu/ poͬce qͥl est dõ¬
ne de luy. Il est doncques de dieu par don/ ⁊ est
ueritablemẽt faict nr̃e par lacception.
¶ Gregoire au .xxii. liure de ses mo¬
rales au .x. Chapitre.
¶ Les sainctz hõmes scaiuent bien quilz sont
engendrez apres le peche du premier parent
de lignee corruptible/ * ⁊ quilz sont changez a
meilleurs ueux/ ou a meilleures oeuures/ non
point par leur propre uertu/ mais par la gra¬
ce suꝑnelle les preuenãt. Et tout le mal quilz
cõgnoissent estre en eulx: ilz sentent que cest le
merite de la generatiõ mortelle. Mais tout le
bien qͥlz uoyẽt en eulx/ cõgnoissent que cest le
don de la grace ĩmortelle. Et luy sõt debteurs.
a cause du don qͥlz ont receu: lequel en les pre
uenãt leur a donne la bõne uolunte quilz ont
eu: ⁊ en les poursuiuãt leur a dõne de pouuoir
le bien quilz ueullent faire.
Luc.11.B. ¶ Querez ⁊ uous trou
uerez: frappez ⁊ on uoꝰ ouurira ⁊c.
¶ Fulgence au .i. liure ad Monimũ.
¶ Cestuy dõcques qͥ est nr̃e maistre par dedẽs/
duq̃l nous auõs receu layde de la doctrine ce¬
leste: il ne manifeste pas seullemẽt les secretz
de ses parolles a nous qͥ les enquestons: mais
aussi cestuy inspire par sa grace laffection de
les enquester. Car aussi ne pouõs nous auoir
fain de ce pain/ qͥ descẽd du ciel: se la fain nest
dõne de luy a ceulx qͥ lont en fastidiatiõ/ leq̃l
sest uoulu dõner poͬ rassasier les fameilleux.
De luy aussi auõs nous/ q̃ quãt nous auons
soif/ nous courõs a la fontaine leq̃l sest dõne
a nous affin q̃ nous le beuuõs. Cestuy dõcq̃s
doibt bien estre loue/ pour la grace de lung et
de laultre don: ascauoir quãt nous qͥ dormõs
il nous esueille poͬ le querir: ⁊ quãt il se dõne
a trouuer a nous qui le querons. Leq̃l certai¬
nemẽt nest trouue de ꝑsonne/ si cestuy mesme
ne nous excite pour le querir.
¶ Fulgence/ au mesme liure.
¶ Toute oeuure qͥ est faicte de nous en dieu:
dieu le faict en nous. * Car de luy/ ⁊ par luy/
⁊ en luy sõt toutes choses. * De luy dõcques
est la bõne uolunte ⁊ la bonne oeuure. Ce q̃ le
docteur des gentilz afferme par ces parolles.
Cest dieu qͥ faict en nous ⁊ le uouloir ⁊ le par¬
faire pour la bõne uolunte. Et pourtãt cõme
dit Salomõ: que la uolunte sera preparee du
seigñr: ainsi afferme sainct Paul que noz bõ
nes oeuures sont p̃parees du seigñr: cest adire
disposees en la p̃destinatiõ. Et pourtãt dit il.
* Uous estes sauuez par grace ⁊c. Ainsi dõcq̃s
que la uolunte est preparee par predestinatiõ
du seigñr/ par laquelle nous uoulons le biẽ:
ainsi pareillement a dieu prepare les bonnes
oeuures/ affin que nous cheminõs en icelles.
Entendons aussi que la uie eternelle ⁊ le roy¬
aulme des cieulx est diuinement prepare aux
fideles par foy. Mesme Christ mõstre qͥl dira
a ceulx qͥ serõt a dextre. * Uenez les beneictz
de mon pere: receuez le royaulme lequel uous
est prepare des le cõmencemẽt du mõde. Mais
aussi ceste mesme chose est une oeuure de gra¬
ce. Car par grace est donnee/ non seullemẽt la
bõne uie aux iustifiez/ mais aussi la uie eter¬
nelle aux glorifiez. Ce que nous tenõs mani¬
feste par la predicatiõ de sainct Paul qui dit.
* Le gaige de peche est la mort: mais la grace
de dieu est la uie eternelle par Iesuchrist nostre
seigñr. Mais pourquoy est la mort appellee
gaige/ ⁊ la uie eternelle grace? Sinõ pource q̃
la mort est rendue/ ⁊ la uie eternelle est dõnee.
Mais la ou dieu rend celle mort adonc punit
il la mauuaise oeuure du pecheur: ce q̃ nulle¬
ment ne le feroit/ se lhomme ne se fust retire de
dieu. Mais quãt dieu dõne la uie eternelle: il
parfaict en glorifiant le iuste/ son oeuure quil
a commence en iustifiant linfidele. Et lung et
laultre est grace: cest adire/ la bonne uie/ et la
uie etermelle par Iesuchrist nostre seigͬ. * Car
en uerite nous auõs tous receu de sa plenitu¬
de/ et grace poͬ grace * ascauoir la grace de la
iustificatiõ nõ deue: aftin q̃ la grace de la iusti
fication efface tout mauuais merite par bene
fice nõ deu/ ⁊ quelle cõferme le bon merite par
cõtinuelle ayde/ auq̃l la grace de glorificatiõ
soit iustemẽt rẽdue pour le loyer. Mais aussi
ceste grace nest pas iniustemẽt ainsi appellee:
pour ce q̃ dieu ne rend pas seullemẽt ses dons
aux aultres dõs qͥl a dõne/ mais aussi la gra
ce de la diuine retribution est icy en si grande
abõdance/ q̃lle excede sans cõparatiõ/ et plus
quon ne scauroit dire tout merite de la uolũte
⁊ de loeuure humaine cõbien q̃ aussi ceste uo¬
lunte soit donnee de dieu. Car cõbien q̃ sainct
Paul lapostre mõstre q̃ de dieu noꝰ est dõnee/
non seullemẽt la lumiere de croire en Christ/
mais aussi nous est dõnee la uertu de souffrir
poͬ luy/ disant. * Il uoꝰ est dõne/ pour Christ/
nõ seullemẽt q̃ uous croyez en luy/ mais aussi
q̃ uous souffrez poͬ luy. Lesq̃lles deux choses
appartiennẽt a la grace de la bõne uie p̃sente.
Mais toutesfoys il estime la grace de la uie
future a plus grãde chose que toutes les pas¬
sions du temps p̃sent/ disant: * Les passiõs de
ce tẽps icy ne sont pas cõdignes a la gloire a
uenir qui sera en nous reuelee.
¶ Hierosme ad Demetriadem/ au p̃mier
Tome au .xxxi. fueillet.
¶ Dieu resiste aux orgueilleux/ mais il dõne
grace aux humbles. Et la ou il y a grace/ la
nest pas la retributiõ des oeuures/ mais est la
largesse du dõnant: affin q̃ ce dict de lapostre
soit acõply. Ce nest ne du uueillãt ne du cou¬
rant ⁊c. * Et toutesfoys uouloir ⁊ nõ uouloir
est nostre/ ⁊ aussi ce qui est nr̃e nest pas a nous
sans la miseration de dieu.
Deut.8.D. ¶ Et apres qͥl ta tour¬
mẽte ⁊ rẽforce/ en la fin il a eu pitie
de toy/ affin q̃ tu ne dise en tõ cueur:
ma force/ ⁊ la puissance de ma main
mont faict auoir ces choses: mais q̃
tu aye memoire du seigñr ton dieu:
que cestuy ta donne les forces.
Deut.9.A. ¶ Ne dis point en ton
cueur/ quãt le seigneur les aura de¬
struict en ta presence: a cause de ma
iustice le seigneur ma faict entrer/
poͬ possesser ceste terre: quãt ces na¬
tions icy sont destruictes pour leͬs
iniqͥtez. Car aussi nest ce pas pour
tes iustices/ ne poͬ leqͥte de tõ cueur
q̃ tu entreras en leurs terres poͬ en
possesser: mais pource q̃ icelles ont
faict infidelemẽt/ elles ont este de¬
struictes a ton entree/ ⁊ affin qͥl acõ¬
plist sa parolle qͥl a ꝓmis soubz iure
mẽt a tes peres Abraam Isaac ⁊ Ia
cob. Congnois dõcques q̃ le seigñr
ton dieu ne ta pas donne ceste terre
tresbonne en possession/ pour tes iu¬
stices/ cõme il soit que tu soye ung
pouple de dure ceruelle.
Dañ.9.E. ¶ Seigñr dieu encline
ton aureille poͬ lamour de toymes¬
me/ ⁊ escoute: ouure tes yeulx/ si re¬
garde nr̃e desolatiõ/ et la cite/ sur la¬
q̃lle est appelle ton nom. Car aussi
ne ꝓsternõs noꝰ point noz prieres
deuant ta face/ en noz iustificatiõs/
mais en tes grandes miseratiõs.
Esaie.50. C. ¶ Le seigñr dieu est
mon aide/ ⁊ pourtant ne suis ie pas
cõfus. Pourtant ay ie mis ma face
cõme la tresdure pierre: ⁊ scay que ie
ne seray pas confus. Celuy qui me
iustifie est pres.
Psal.72. ¶ Ie suis faict enuers
toy cõme la iumẽt ⁊ si suis tousioͬs
auec toy. Tu as tenu ma main dex
tre: ⁊ mas conduict en ta uolunte/ et
ma receu auec gloire. Car q̃lle cho¬
se ay ie au ciel/ ⁊ q̃lle chose ay ie uou
lu sur la terre autre que toy?
Psal.43. ¶ Aussi nont il pas pos¬
sesse la terre par leur espee/ et leur
bras ne les a pas sauue. Mais a
este ta dextre ⁊ ton bras/ ⁊ la illumi
nation de ton uiaire: pour ce que tu
as prins ton bon plaisir en eulx.
Toymesme es mon roy ⁊ mõ dieu/
qui mande les salutz a Iacob. Par
toy nous hurterons noz ennemis
de la corne ⁊c.
Psal.61. ¶ Mon ame ne sera elle
pas subiecte a dieu car mõ salutaire
est de luy. Mõ salutaire est en dieu/
⁊ aussi ma gloire est le dieu de mon
aide ⁊c.
Psal.67. ¶ Dieu est merueilleux
en ses sainctz: le mesme dieu de Is¬
rael dõnera uertu ⁊ force a son peu¬
ple/ beneict soit dieu.
¶ Ambroise de la uocation des gentilz
au premier liure/ au .ii. Chapitre.
¶ Certainemẽt tous les liures de lancien te¬
stamẽt sont plains de la relatiõ de la deffaul¬
te de Israel: tellemẽt quil est manifeste q̃ tous¬
iours a este de la grace de dieu/ que tout ce peu
ple ne sest pas retire de dieu. * La nature hu¬
maine ainsi souillee en la preuaricatiõ du pre
mier hõme/ uoire aussi entre les benefices/ en¬
iour encline en la pire uolunte: tellement q̃ ce
qͥ luy est cõmis/ peult estre dit delaisse. Par¬
quoy dõcques ceste uolunte uague/ incertai¬
ne/ ĩstable/ mal enseignee/ foible a faire q̃lque
chose/ facile a hardiesse/ aueugle en ꝯcupiscen
ces/ enflee en hõneurs/ angoisseuse de sollici¬
tude/ sãs repos par suspitiõs/ plus cõuoiteuse
de gloire q̃ de uertu/ plꝰ diligẽte de sa renõmee
q̃ de sa cõsciẽce/ ⁊ selõ toute son experiẽce plus
miserable en ayãt la fruition de ce q̃lle a con¬
uoite que selle nen auoit riẽs: ceste uolunte na
riẽs en ses forces/ sinõ facilite destre en dãgier.
Car la uolunte muable qͥ nest pas gouuernee
par la uolunte incõmuable: dautãt plꝰ appro
che elle diniqͥte/ q̃ plus aigremẽt cõtent de fai¬
re q̃lque oeuure. * Tãdis dõcques q̃ les choses
qͥ desplaisent a dieu/ plaisent a lhõe: sa uolun
te est animale. Car aussi quãt il uiuroit en bõ
nes meurs/ encore uit il mal sil ne uit en la
gloire de dieu. Car cest la ꝓpre ⁊ pͥncipale cho
se des fideles q̃ de soy glorifier au seigñr/ ⁊ q̃ de
non soy aymer sinon en dieu. Et ceulx se ay¬
mẽt bien/ qͥ aymẽt les oeuures de dieu en eulx.
Car aussi dieu ayme en nous ce quil a faict: ⁊
hait ce quil na pas faict? * Si doncq̃s noꝰ ay¬
mõs en nous loeuure de dieu/ nous aymõs iu
stemẽt la bõne uolunte en noꝰ: laquelle uerita
blement ne deburoit pas estre aymee/ se ce ne¬
stoit loeuure de dieu. Car qͥ est lhõme (sil nest
de mauuaise uolunte) qͥ naymera en soy la bõ
ne uolunte qͥ est la p̃miere plãte du laboureur
supernel? Car la uerite dit. * Toute plante q̃
mon pere celeste na poĩt plãte sera desracinee.
Tout ce qͥl ne fault pas desraciner/ il est ma¬
nifeste qͥl est plãte de dieu le pere. * Mais la bõ
ne uolunte est le p̃mier germe de toute uertu.
Laq̃lle appoye sur sõ originatiõ/ repose en le¬
ternelle ⁊ incõmuable uolũte: tellemẽt q̃lle est
urayemẽt spirituelle. Car celuy qͥ est ꝯioinct a
icelle uolũte eternelle/ il est ung mesme esprit:
quant par la cõmunion de cestuy qͥ enlumine
⁊ de celuy qͥ est enlumine/ de cestuy qͥ iustifie ⁊
de celuy qͥ est iustifie/ de cestuy qui gouuerne ⁊
du subiect: toute actiõ est referee a ung/ ⁊ ce qͥ
est refere a ung appartiẽt a lũg ⁊ a lautre. Car
ce q̃ dieu a dõne ne se peult aliener de dieu/ ⁊ ce
q̃ lhõme a receu ne se peult aliener de lhõme.
¶ Ambroise/ au .iii. Chapitre.
¶ Icy semble qͥl fault traicter/ ascauoir quãt
lhomme cõmence destre de bõne uolunte/ si la
mesme uolunte qͥ estoit en luy est corrigee/ ou
se une autre luy est dõnee qͥ soit repugnante a
la premiere. Et affin q̃ ceste chose soit plus ma
nifeste/ ne soyons point paresseux den enque¬
ster plus auant. * Nous toꝰ hõmes auons este
formez sans uice au premier hõme: ⁊ noꝰ tous
auons perdu la sante de nostre nature par la
preuaricatiõ du mesme hõme. De la est uenue
la mortalite/ dillec est uenue la corruption du
corps ⁊ de lesprit/ de la est uenue ignorance et
difficulte/ les sollicitudes inutiles/ les cupidi¬
tez illicites/ les erreurs sacrileges/ la crainte
uaine/ lamour nuysãte/ les ioyes mauuaises/
les consaulx desquelz on sen repent/ et aussi
grãde multitude de miseres q̃ de crimes. Apres
doncques que ces maulx auec les autres sont
subitemẽt uenus en la nature humaine: ⁊ q̃ la
foy a este perdue/ lesperãce delaissee/ lintelli¬
gẽce aueuglie/ la uolũte captiue: nul na trou¬
ne en soy/ dequoy peult estre repare: car aussi
cõbien quil y ait eu quelcun qͥ par entẽdement
naturel se soit efforce de resister aux uices/ ce¬
stuy seullement a sterilement aorne la uie de
ce tẽps icy/ ⁊ na riẽs prouffite aux urayes uer
tus/ ne a la beatitude eternelle. * Car sans la
ueneration du uray dieu/ ce aussi quil semble
estre uertu/ nest que peche: ⁊ nul ne peult plai¬
re a dieu/ sans dieu. Et celuy qͥ ne plait pas a
dieu: a qui plait il sinon a soymesme ⁊ au dia
ble? Et quãt lhomme est despouille de dieu: il
nest pas priue de uolunte/ mais est priue de la
sante de sa uolunte. Car aussi ne pourroit il
estre boute hors de lestat dinnocence/ sil ne pe¬
choit de sa uolunte. Doncques la nature qui
estoit bonne/ par qualite de peche a este faicte
mauuaise. * Et ce mouuemẽt de couraige/ le¬
quel iamais ne peult estre sãs aucune amour/
cest adire/ sans q̃lque uolunte: il na pas perdu
lappetit/ mais a change laffection/ en receuãt
par desir/ ce quil debuoit refuser par iugemẽt.
Quãt dõcques lhõme retourne a fidelite/ poͬ
la cause duquel est dit. * Lesprit qͥ sen ua/ ⁊ ne
retourne pas (car si dieu ne le faisoit retour¬
ner/ il ne retourneroit pas) adonc nest il pas
de nouueau reforme quant a la creature nou¬
uelle/ ⁊ si nest pas cree en luy une nouuelle sub
stãce: mais celle mesme q̃ par auant auoit este
souillee est maĩtenãt reparee. * Et diceluy nest
riẽs oste/ sinõ le uice que la nature na pas eu.
Car la nature fut en Adam sans uice: lequel
tira beaucoup de maulx par linobediẽce de la
uolunte/ ⁊ les a respandu de plus en plus en
ses posteres. Lesquelz maulx ne peuuent estre
uaincus ne reduitz a riẽs sinõ par la grace du
sauueur/ leq̃l par son oeuure uiẽt a reparer sõ
oeuure. Car cõe dit sainct Iehan Leuãgeliste.
* En ce est apparu le filz de dieu/ affin qͥl des¬
lie les oeuures du diable. Et cõme il rõpt les
liens du prisõnier/ ainsi uest il la nudite de ce¬
luy qͥ est despouille/ ainsi guerit il les playes
du naure * tellemẽt q̃ ce qͥl faict en luy aussi est
faict par luy mesme. Certainemẽt il nappar¬
tiẽt pas a lhõe de faire la bataille cõtre sõ en¬
nemy sãs sõ ꝓtecteur. Car il a la bataille a fai
re cõtre celuy qͥ autresfoys la surmõte. Quil
ne se cõfie pas dõcques en ses forces: car aussi
quãt elles estoiẽt entieres ne sont pas demou¬
rees: mais qͥl demãde la uictoire par celuy qui
seul demeure uictorieux de toꝰ/ ⁊ nest iamais
uaincu. * Que sil le demãde/ qͥl ne doubte pas
aussi q̃ laffection de le demãder uiẽt de celuy/
leq̃l il demãde. Et qͥl nestime pas pourtant de
non auoir de frãc arbitre/ poͬ ce qͥl est mene de
lesprit de dieu: leq̃l aussi na pas perdu/ quãt
par uolunte sest dõne au diable: par leq̃l a este
depraue le iugemẽt de la uolũte/ ⁊ nõ pas oste.
Ce dõcq̃s qͥ na pas este occis par celuy qͥ a na¬
ure/ nest pas oste ꝑ le medecin: la playe est gue
rie/ ⁊ la nature nest pas ostee. Mais ce qui est
ꝑdu en la nature nest pas restitue/ sinõ par ce¬
luy qͥ a faict la nature. Le seigͬ dit. * Aussi dis
poseray ie a la maisõ de Israel ⁊ a la maisõ de
iuda ung nouueau testamẽt: nõ pas selõ le te¬
stamẽt q̃ iay dispose a leͬs peres en ce iour q̃ ie
prins leur main/ poͬ les mener hors de la terre
Degipte: car iceulx nõt pas ꝑseuere en mõ te¬
stamẽt/ ⁊ les ay mis en oubly dit le seigneur.
Mais cestuy est le testamẽt q̃ iay dispose a la
maisõ de Israel apres ces ioͬs icy/ dit le seigͬ.
Ie dõneray mes loix en leͬ sẽs/ ⁊ les escripray
en leur cueͬ/ ⁊ seray leͬ dieu/ ⁊ iceulx serõt mõ
peuple. * Aussi le seigͬ parlãt de sa grace/ par
laq̃lle de toꝰ hõmes en faict nouuelle creature/
dit le mesme par Esaie. * Uoicy ie feray cho¬
ses nouuelles/ q̃ maintenãt naistrõt ⁊ les con¬
gnoistrez: ⁊ feray la uoye au desert/ ⁊ les fleu¬
ues en la terre seiche: affin q̃ mõ peuple qui est
mõ genre esleu boiue: leq̃l iay acqͥs pour racõ
ter mes uertus. Et derechief. * Ie iure par moy
mesme/ q̃ la iustice sortira de ma bouche: ⁊ mes
parolles ne seront pas destournees/ q̃ tout ge¬
nouil se ployera uers moy/ ⁊ q̃ toute lãgue dõ
nera louẽge a dieu. * Sil est dõcques impossi¬
ble q̃ ces choses ne soiẽt faictes/ de ce q̃ la pre¬
sciẽce de dieu nest pas incertaine/ ne son cõseil
muable/ ne sa uolunte sãs effect ne sa ꝓmesse
faulse: tous ceulx desq̃lz ces choses sont p̃di¬
ctes/ sãs q̃lq̃ exception serõt sauuez. Car il dõ
ne ses loix en leͬ sens ⁊ les escript de son doigt
en leͬs cueurs/ affin qͥlz recoiuẽt la cõgnoissã
ce de dieu/ non poĩt par loeuure de la doctrine
humaine/ mais par la maistrise du souuerain
docteur. * Car aussi celuy qͥ plãte nest riẽs/ ne
celuy qͥ arrouse: mais cest dieu qͥ dõne accrois¬
semẽt. * Tous ceulx icy despuis le plus petit
iusques au plus grãd cõgnoissent dieu: car ilz
ont ouy ⁊ apris du pere/ poͬ uenir a Christ: ilz
sont tous tirez hors derreur et adressez en la
uoye de la uie: a tous est donne/ apres auoir
le cueur change/ de sauourer les droictes cho¬
ses/ ⁊ de uouloir les iustes choses: en toꝰ est en¬
tee la crainte par laq̃lle sõt instruictz es cõmã¬
demẽs de dieu. La uoye est faicte au desert: et
la seiche terre est arrousee de fleuues: tellemẽt
q̃ ceulx qͥ par auãt ne ouuroiẽt pas la bouche
poͬ cõfesser dieu/ ⁊ qͥ estoiẽt muetz cõme bestes
muettes ⁊ irraisonnables en la ferocite des be
stes sauuaiges/ iceulx nettoiez par les fontai¬
nes des diuines parolles/ beneissent ⁊ louẽt le
seigñr/ en recitant les uertus ⁊ les merueilles
de sa misericorde qͥ les a esleu ⁊ les a faict filz
adoptifz/ ⁊ les a faict heritiers du nouueau te
stamẽt. * Mais si (cõe dit lapostre) nul ne des¬
prise le testamẽt de lhõe cõferme/ ⁊ se ny ordon
ne riẽs par dessus: cõment se peult il faire que
de quelque part la ꝓmesse diuine soit rõpue?
Ce q̃ le seigñr promist sans condition/ ⁊ dõna
sãs loy a Abraã demeure totallemẽt/ ⁊ est acõ¬
ply de iour en ioͬ. Que si aucũs aussi ausq̃lz
ces choses ont este predictes/ nõt pas creu: leur
incredulite na pas annichile la foy de dieu.
* Car dieu est ueritable/ ⁊ tout hõme est men¬
teur. Aussi urayemẽt ceulx qͥ nont pas uoulu
croire apres auoir ouy leuãgile/ ilz sõt inexcu
sables plus q̃ silz neussent iamais ouy lannõ
ciation de uerite. * Mais il est certain q̃ ceulx
enuers la prescience de dieu ne furent iamais
les filz de Abraam/ ne nombrez de ceste partie
desquelz il est dit. Toutes les lignees serõt be
neictes en ta semẽce. Car cestuy a promis quil
en y aura qͥ croiront/ qͥ a dit. * Et ung chascun
nenseignera plus son prochain/ ne ung cha¬
scun son fere/ disant. Cõgnois le seigñr. Car
toꝰ me cõgnoistrõt despuis le plꝰ petit diceulx
iusq̃s au plus grãd. Cestuy a ꝓmis q̃ aucuns
uiendrõt a estre recõseillez/ qui a dit. * Ie seray
propice a leur iniqͥtez ⁊ nauray plus memoire
de leurs pechez. Cestuy a ꝓmis q̃ aucuns obei
rõt/ qͥ a dit. * Ie leur dõneray une autre uoye/
⁊ ung autre cueur/ affin qͥlz me craignẽt tous
les iours. Cestuy a promis q̃ aucuns perseue¬
rerõt/ qui a dit. Ie dõneray ma crainte en leur
cueur affin quilz ne se retirẽt de moy ⁊ les ui¬
siteray/ ⁊ si les feray bõs. Finablement cestuy
a promis de toꝰ sans nul excepter qͥ a dit. * Ie
iure par moymesme/ q̃ ueritablemẽt la iustice
sortira de ma bouche/ ⁊ mes parolles ne se de¬
tournerõt pas/ q̃ tout genouil se ployera uers
moy/ ⁊ toute langue donnera louenge a dieu.
* Si on dit icy/ que ce q̃ dieu a iure destre faict
qͥl nest pas faict: noꝰ attribuõs faulsete ⁊ men
songe (ce q̃ ia naduiẽgne) a la uerite. Mais si
les parolles de dieu demeurent ueritables/ ⁊ q̃
totallemẽt soit faict ce quil a ordõne (ce q̃ la pi
tie ⁊ la foy enhortẽt) cõment nous apperra la
firmite de la promesse ueritable/ cõme il soit q̃
encore plusieͬs miliers de gẽs seruẽt aux dia¬
bles/ ⁊ ploient les genoulx aux ydoles: se ce
nest que nous cõgnoissons telles manieres de
propositiõs de dieu/ estre ordõnees selon ceste
sciẽce incõmuable/ en laquelle est desia enuers
luy determinee ceste uniuersalite: ⁊ soit quil
parle des bons ou des mauuais/ il parle ainsi
dune partie cõe sil ne laissoit ꝑsonne derriere.
Car lapostre quãt il dit. * Les choses ancien¬
nes sont passees/ uoicy toutes choses sont fai
ctes nouuelles: ne semble il pas qͥl ait dit que
tous les hõmes sont renouuellez? Ou quãt il
dit. * Pource qͥl a prins son plaisir q̃ toute ple
nitude habite en luy: ⁊ que par luy toutes cho
ses soient en luy recõseillees. Ne parle il pas
ainsi cõme sil uouloit entendre que nul hõme
nest priue de ceste reconsiliation? Ou quant il
dit. * En ces derniers ioͬs icy/ il a parle a noꝰ
par le filz/ lequel la cõstitue heritier de toutes
les choses. La forme de la sentence sonne elle
aultre chose/ q̃ tous les hõmes estre descriptz
en lheritage de Christ: selon la ꝓphetie de Da
uid/ disant. * Demande moy/ ⁊ ie te dõneray
les gentz pour ton heritage/ ⁊ les termes de la
terre pour ta possession? Car aussi le seigneur
dit. * Se ie suis esleue arriere de la terre/ ie ti¬
reray toutes choses a moy. Ne semble il pas
que la conuersation de tous les hommes soit
promise? Ou quãt on prophetise de leglise et
quon dit. * Toute uallee sera rẽplie: et toute
montaigne ⁊ mõtaignette sera humiliee: ⁊ les
choses tortues serõt redressees ⁊ les rudes che¬
mins serõt en plaines uoyes. Semble il q̃ au¬
cun des hõmes soit delaisse/ qͥl ne soit signifie
uenir a estre subiect a Christ? Quelle chose
est ce quãt on dit. * Aussi toute chair uiẽdra en
ma presence affin quilz adorẽt en Hierusalem
dit le seigñr? Ou ce. * Aussi en ces iours la/ ie
respãdray de mon esprit sur toute chair? Ou
ce. Le seigͬ soublieue tous ceulx qͥ tresbuchẽt/
⁊ redresse tous ceulx qͥ sõt abatus. Nest il pas
ainsi pronõce/ cõme se nul nestoit separe de ce
don de dieu? Parquoy doncques le peuple de
dieu a sa plenitude: ⁊ cõbien q̃ la plus grande
partie des hõmes refuse/ ou ait en negligẽce la
grace du saulueur * toutesfoys es esleuz ⁊ en
ceulx qͥ sont precõgneuz ⁊ separez de toute ge¬
neralite/ est determine aucune speciale uniuer
salite: tellemẽt quil semble q̃ tout le mõde soit
deliure dentre tout le mõde/ ⁊ tous les hõmes
soient prins dentre tous les hõmes. Cõe aussi
quãt il est parolle des infideles/ la diuine ma¬
niere de parler ordõne ainsi sa parolle: tellemẽt
q̃ les choses qͥ sont dictes daucune partie des
hõmes semble q̃lles appartiennent a tous les
hõmes. Cõme est ce q̃ Iehã Baptiste dit. * Ce¬
luy qui est uenu du ciel/ est par dessus tous: il
tesmoigne ce quil a ueu ⁊ ouy ⁊ nul ne receoit
son tesmoignage. Ou ce q̃ dit lapostre. * Cha
scun demande les choses q̃ a luy appartiẽnẽt.
Dõcques par telz ⁊ autres enseignemens qui
peuuent estre proferez par ceulx qui en deman
dent en plus grand nõbre/ sans doubte est mõ¬
stre/ q̃ aucunesfoys aussi toute la terre est ap¬
pellee pour une partie de la terre/ ⁊ tout le mõ¬
de pour une partie du mõde/ ⁊ tous les hõmes
poͬ une partie des hõmes: toutesfoys le plus
souuent lescripture bien tost apres declaire la
discretion de telles choses: tellemẽt q̃ le sens du
lecteur est transfere de lappellation uniuersel¬
le/ a la partie que lon doibt entendre. Comme
est ce dict de lapostre. * Nous annõceons Iesu
christ crucifie: leq̃l urayemẽt est scandale aux
iuifz/ et folie aux gentilz. Mais aux iuifz et
aux grecz qͥ sõt appellez noꝰ annõceõs Christ
la uertu de dieu/ ⁊ la sapiẽce de dieu. Christ est
il la uertu/ a ceulx a qui il est scandale: ou est
pour ce q̃ aucuns deulx seront iustifiez par la
foy/ et aucũs serõt endurcis par leur infideli¬
te: ung mesme gẽre des croyãs ⁊ de nõ croyãs
sont discernez soubz le nom de ceulx qui sont
appellez: affin q̃ ceulx quil signifioit estre se¬
parez de la foy/ cõbien qͥlz eussent ouy leuan¬
gile/ qͥl les demõstrast estrãgiers de la uocatiõ.
Par ceste reigle promet la parolle diuine par
Esaie/ disant: * Ie meneray les aueugles en
la uoye quilz nont pas cõgneu/ et marcherõt
les sentiers qͥlz ne scaiuent pas. Et leur feray
luyre les tenebres/ et les choses tortues estre
droictes. Ie feray ces parolles/ ⁊ ne les delais¬
seray pas. Et ce quil sensuyt: ascauoir/ mais
iceulx se sont tournez au ꝯtraire: ce doibt estre
refere a aucune partie de leur genre/ ⁊ non pas
a ceulx ausquelz il dit. Ie ne les delaisseray
pas. Dõcques en toutes ces parolles icy/ qui
sont dictes dung gẽre dhõmes: les p̃mieres cõ¬
uiẽnẽt aux ungz/ ⁊ les dernieres aux aultres.
* Aussi en lapostre/ ce qͥ est traicte dune partie
du peuple/ est recite soubz lappellatiõ de tout
le peuple: ⁊ es reliez est nommee la plenitude.
Car quãt il discutoit de laueuglissement des
iuifz: ⁊ qͥl mõstroit aucũs de eulx estre sauuez
par la grace: il dit. * Ie dis dõcques: Dieu a il
deboute sõ peuple? Ia naduiẽgne. * Car aussi
ie suis Israelite de la semence de Abraã/ de la
lignee de Bẽiamin. Dieu na pas deboute son
peuple quil a cõgneu par auant. Parquoy le
peuple precongneu/ le peuple qui nest pas de¬
boute/ ce sõt ceulx qͥ sont iustifiez par Christ.
Et ce qͥl semble estre dit de toꝰ ceulx de Israel/
il est seullemẽt mõstre en ceulx que lelectiõ de
la grace a delaisse pour soy.
¶ Ambroise/ au .u. Chapitre.
¶ Mais uous estes le genre esleu/ la royale
p̃strise/ la gẽt saincte/ le peuple de acquisitiõ:
affin q̃ uous annõcez les uertus de celuy/ qui
uous a appelle des tenebres en sa lumiere ad¬
mirable: qͥ aultresfoys nestiez point le peuple
de dieu/ et maintenant estes le peuple de dieu:
desq̃lz aultresfois na pas eu de misericorde/ et
maintenãt leͬ faict misericorde. Ce dõcq̃s nest
pas dõne poͬ les merites des plus petis/ q̃ les
plus grans nont pas deseruy. Car la mesme
infidelite aussi accusoit les peres et les filz: le
mesme aueuglissemẽt dignorãce les plõgeoit
tous ensemble en mesmes erreurs. Mais poͬ¬
quoy dieu a eu pitie des ungz et non pas des
aultres/ q̃lle science le peult cõprendre/ ou q̃lle
sapience le peult enquester? La raison de ceste
discretiõ est mucee/ mais la discretion nest pas
mucee. Nous nẽtendõs point celuy qui iuge/
mais noꝰ uoyõs biẽ louurier ouurãt. Que ca¬
lomniõs noꝰ la secrete iustice/ noꝰ qͥ deuõs rẽ¬
dre grace a la misericorde manifestee? Louõs
et hõnorons ce qͥ est faict: car il est bon de non
scauoir ce qui est secret. Mais regarde a toute
la multitude des petis enfãs: esq̃lz excepte le
peche par leq̃l le genre humain est naiz en dã¬
nation/ nulz merites passez ne a uenir ne peu
uent estre iugez. * Car la redẽption du sang de
Christ seroit de nulle ualleur: ⁊ la preroga¬
tiue des oeuures humaines ne se submettroit
pas a la misericorde de dieu/ si la iustification
qui est faicte par la grace estoit deue aux meri
tes p̃cedens: tellemẽt que ne seroit pas le don
du dõnãt mais seroit le loyer de louurier. Si
doncq̃s la grace a trouue aucũs des plus mau
uais en lissue de la uie lesq̃lz elle ueult adop¬
ter (cõme il soit toutesfoys q̃ aussi plusieurs
qͥ ne sont pas ueuz si mauuais sont priuez de
ce don) qͥ dira ceste chose estre faicte ou sans la
dispensation de dieu/ ou estre determinee sans
ꝓfonde equite? Ce ueritablemẽt qui nest pas
pourtãt iniuste/ pour ce qͥl est secret: mais pour
tant est il iuste/ pource q̃ sans doubte cest le iu
gemẽt de dieu. Car ce qui depẽd de son arbitre:
il est incertain de q̃lle sentẽce il doibt estre iu¬
ge/ par auant qͥl soit iuge. Mais quãt la cho¬
se est uenue a sa fin il nest en la liberte de per¬
sõne de soy cõplaindre de la fin: car il est tres¬
certain q̃ dieu ne debuoit riẽs faire aultremẽt
quil en a faict. * Leq̃l a affirme la diuersite de
plusieurs uocations appartenir a une mesme
grace/ aussi par ceste reigle de la comparatiõ
euãgelicque/ * par laq̃lle il mõstre q̃ le pere de
famille loue en diuers tẽps les ouuriers pour
sa uigne soubz la pactiõ du denier: par lequel
est signifie la qualite de la uie eternelle: la ou
sans doubte ceulx qͥ sont enuoyez a lheure de
unze heures en la uigne qͥ sont faictz esgaulx
aux ouuriers de toute la iournee/ signifiẽt la
part de ceulx dequoy maintenãt noꝰ parlõs:
lesq̃lz pour louer lexcellence de la grace/ la di
uine indulgẽce les a nõbre en la fin du iour et
en la cõclusion de la uie: non pas en payãt le
pris de leur labeur/ mais en respandãt les ri¬
chesses de sa bõte en ceulx quil a esleue sans
oeuures: tellemẽt aussi q̃ ceulx qͥ ont laboure
en grãd sueur ⁊ nẽ ont receu nõ plus q̃ les der
niers qͥlz entẽdent auoir receu le dõ de grace/
et non pas le loyer des oeuures. * Dequoy si
noꝰ murmurons aussi cõtre le pere de famille:
de ce q̃ ceulx qͥ sont les derniers appellez sont
faictz pareilz aux ouuriers de toute la ioͬnee:
⁊ q̃ plusieurs oeuures ne deseruẽt non plus/ q̃
celles qͥ ne sont cõme riens: il nous sera dit ce
q̃ a lung diceulx fut respõdu. Mon amy ie ne
te fais nulle iniure: nas tu pas conuenu auec
moy poͬ le denier? Prẽs ce qͥl tappartiẽt/ ⁊ ten
ua. Ie ueulx aussi dõner a ce dernier icy autãt
cõe a toy. Ne mappartiẽt il pas de faire de ma
chose ce q̃ ie ueulx? Ou ton oeil est mauuais/
pource que ie suis bon. Certainemẽt ceste lar¬
gesse sẽbloit iniuste a ce calomniateur. Et q̃l
enseignemẽt en a il raporte? quelle raison en a
il receu? * La iustice de ceste dispensation ne
luy a pas este reuelee: et na pas este admis
pour regarder le secret muce: mais affin qͥl se
abstenist de discuter les iugemens de dieu/ la
bõte du misericordieux luy a este myse au de¬
uãt/ ⁊ la puissance du uueillant. Cõme sil luy
estoit aussi dit de lapostre. * O toy hõme qͥ es
tu pour respondre a dieu? La chose formee dit
elle a celuy qͥ la forme: pourquoy mas tu faict
ainsi? * Doncq̃s la cause de receuoir la grace
a tous hõmes de quelque gẽre/ ⁊ de q̃lque con¬
ditiõ ou eage q̃ ce soit/ cest la uolunte de dieu:
enuers laquelle la raison de lelectiõ est mucee
⁊ leͬs merites cõmencẽt par ceste grace/ laq̃lle
ilz ont receu sans merite. Oue si les merites
pouuoiẽt estre bõs sans la grace/ on ne diroit
pas. * Se quelcun nest regenere par leaue ⁊ le
sainct esprit: il nentrera pas au royaulme des
cieulx. * Et si uous ne mẽgez la chair du filz
de lhõme/ ⁊ si uous ne beuuez son sang: uous
naurez point la uie en uous. Mais on diroit.
Se quelcun nest iuste ⁊ bon/ il ne pourra estre
biẽheureux eternellemẽt. Et ne fauldroit pas
estre regenere par leaue et lesprit/ sil suffisoit
estre enseigne ꝑ le cõmandemẽt. * Et seroit la
foy anichilee/ laq̃lle croit que tous pechez sõt
pardõnez par le baptesme: se la grace estoit en
seignee seullemẽt estre dõnee aux bõs ⁊ iustes/
et non pas aux mauuais ⁊ infideles. Et ainsi
le cõmencemẽt de uraye uie ⁊ de uraye iustice/
est situee au sacremẽt de regeneratiõ: tellemẽt
q̃ la ou lhõme est regenere: la aussi est cõmẽcee
la uerite de ces uertus. Et cõmencẽt a ꝓffiter
par foy a la gloire ꝑpetuelle/ ceulx qui a grãd
peine pouuoient paruenir au loyer tẽporel de
la uaine louenge. * Car soit le Iuif qͥ est enfle
de sciẽce/ soit le grec qͥ est rẽply de lestude de la
sapiẽce naturelle/ auãt quil soit iustifie par la
foy de Christ/ il est enclos soubz peche. Et sil
demeure en son infelicite lire de dieu demeure
sur luy: ascauoir celle qui est tiree en la preua¬
rication de Adam. De laquelle dit lapostre.
* Uous esties autresfoys tenebres/ maintenãt
estes lumiere au seigneur.
¶ Du mesme/ au .ui. Chapitre.
¶ Celuy qͥ uient du ciel est par dessus tous il
tesmoigne ce quil a ueu ⁊ ouy/ ⁊ nul ne receoit
sõ tesmoignage. Celuy qͥ receoit sõ tesmoigna
ge: il a signe/ q̃ dieu est ueritable. * Et tout hõ¬
me qͥ receoit son tesmoignage/ signe ceste cho¬
se/ ⁊ demonstre ceste chose/ assauoir q̃ par la lu
miere illuminãte il est faict uoyant/ il est faict
obediẽt/ ⁊ est faict intelligẽt: cõme Iehan leuã
geliste le tesmoigne/ disant. * Nous scauons q̃
tout le monde est constitue en mal: et scauons
que le filz de dieu est uenu/ ⁊ quil nous a dõne
le sens pour cõgnoistre le uray dieu/ ⁊ q̃ nous
soyons en son uray filz.
¶ Du mesme/ au .uii. Chapitre.
¶ Mais ceulx qͥ sont honteux de riens igno¬
rer ⁊ par occasion de obscurite tendẽt des lacz
de deceptiõ: ilz referent toute la discretion par
laq̃lle dieu en esleit les ungz ⁊ ne esleit pas les
autres: * (car plusieurs sõt appellez/ ⁊ peu de
gẽs sõt esleuz) ilz le referẽt dis ie aux merites
de lhumaine uolũte * en enseignãt ascauoir q̃
nul nest sauue poͬ neãt/ mais par retributiõ:
pource q̃ naturellemẽt est dõne a tous que silz
ueullent ilz peuuẽt estre participãs de la ueri
te: ⁊ q̃ la grace uiẽdra en abondance a ceulx qͥ
la demanderõt. Laq̃lle diffinition (affin aussi
q̃ on ne par le pas maintenãt de la uerite de la
grace) semble q̃lle demõstre aucune petite rai¬
son de ceulx qͥ usent du frãc arbitre. Mais des
petis enfans ausquelz sans q̃lque merite de bõ
ne uolunte/ la cause est cõmune auec tous les
autres mortelz en la playe originale: on ne
peult amener q̃lque exposition/ par laq̃lle on
puist enseigner/ pourquoy les ungz qͥ sont re¬
generez sont sauuez/ ⁊ les autres qͥ ne sont pas
regenerez sont dãnez / soubz la prouidence ⁊ la
totalle puissance de cestuy en la main duquel
est lame de tout uiuant ⁊ lesprit de toute chair
humaine: ⁊ auq̃l est dict. * Les iours de lhõme
sont briefz: le nõbre de ses iours est enuers toy.
* Et ne cuide pas que ces patrõs de uoluntez
uueillent user tant impudẽtemẽt de leur sim¬
plesse/ tellement qͥlz disent ces choses aduenir
par aduẽture/ ou qͥlz affermẽt q̃ ceulx qui ne
sont pas regenerez ne soiẽt pas dãnez. Car ou
ilz seroient manifestemẽt cõuaincus de sentir
auec les payens de la destination fatale: ou
auec les Pelagiẽs nier q̃ le peche de Adã soit
respãdu aux posteres. Mais que les petis en¬
fans ne soiẽt pas baptisez par destination fa¬
tale/ les Pelagiẽs ne lont peu dire: mais pour
ce quilz ont eu la hardiesse de dire quilz sont
libres de peche meritoiremẽt ont deseruy destre
condãnez. Mais quãt la question est esmeute
de la differẽce ⁊ discretion de tous les hõmes/
⁊ q̃ les petis enfans ne peuuẽt estre separez de
tous les hõmes/ ⁊ q̃ ensẽble des hõmes de tou
te eage la uerite ay dit. * Le filz de lhõe est ue¬
nu q̃rir ⁊ sauuer ce qͥ estoit perdu: ilz sefforcent
en uain de manifester la profõdite inscrutable
de la grace/ par le frãc arbitre: lesq̃lz cõstituẽt
la cause de lelection aux merites de ceulx qui
sont esleuz. Et cõe ilz ayent profere beaucoup
de choses de la uolunte ⁊ du iugemẽt des plus
grandz non cõuenables ⁊ faulses: toutesfoys
faillent ilz en la discretion des petis enfans: ⁊
ne se peuuẽt glorifier de la raison rẽdue de ce¬
ste question/ qui est traictee de tous les hõmes/
⁊ nest pas expediee de tous. Mais la diuersite
⁊ la grandeur de la grace prouue que ceulx
afferment aussi contre la uerite ce quilz ont
afferme des uoluntez des plus grans: et que
les tesmoignages des parolles diuines repu¬
gnent a leurs persuasions. Que si nous uou¬
lons toutes choses adiouster a nostre sermon/
il ny aura pas de mode en le declarant. Tou¬
tesfoys se elles uiennẽt a memoire/ elles ne se¬
ront pas laissees: affin quil soit manifeste suf
fisammẽt * q̃ tout le bon merite de lhõme/ des¬
puis le cõmencement de la foy/ iusques a la cõ
summation de la perseuerance/ est ung don et
une oeuure diuine. * Doncques la foy qui est
la mere de bonne uolunte/ et de iuste action:
de quelle fontaine icelle est produicte/ lapo¬
stre sainct Paul le expose/ lequel rend gra¬
ces a dieu pour la foy des Romains/ disant:
* Premieremẽt en uerite ie rendz graces a mon
dieu par Iesuchrist poͬ uous tous: pour ce q̃ uo
stre foy est annõcee en tout le mõde. Pareille¬
mẽt aux Thessaloniẽs qͥ seruoit en esprit de
dieu ⁊ de charite dit. * Pourtãt aussi rendons
nous graces a dieu sans cesser: pource q̃ la ou
uous auez receu de nous la parolle de la uoix
de dieu/ uous ne lauez point receu cõme la pa¬
rolle des hõmes/ mais cõme la parolle de dieu
cõme aussi ueritablemẽt est: lequel oeuure en
uous qui auez creu. * Pouuoit il plus plaine
ment ⁊ plus euidemmẽt mõstrer q̃ la foy des
croyãs est le dõ de dieu: q̃ de ce q̃ graces estoiẽt
rendues a dieu/ a cause q̃ ceulx ausq̃lz la pa¬
rolle de dieu estoit annõcee par les hõmes/ nen
ont pas doubte/ cõe de la parolle des hõmes/
mais y ont creu cõme a dieu parlãt par les hõ
mes lequel a faict en eulx qͥlz creussent? Aussi
sainct Pierre lapostre annõceãt soy auoir la
foy de dieu/ escript ainsi. * Uous qui par luy
estes fideles en dieu ⁊c. Mais dequoy on a le¬
sprit de foy/ sainct Iehan lapostre lenseigne
tres manifestement/ disant: * Tout esprit qui
cõfesse que Iesus est uenu en chair/ est de dieu.
Et tout esprit qui diuise Iesus/ il nest pas de
dieu/ ⁊ cestuy est Antechrist. * Pareillemẽt dit
que leuãgile est receu de celuy auq̃l est lesprit
de uerite. Nous sõmes (dit il) de dieu: celuy qͥ
cõgnoit dieu/ il nous escoute: celuy qͥ nest pas
de dieu il ne noꝰ escoute pas. Aux Actes. * Et
la foy qui est par luy/ a dõne ceste entiere san¬
te en la presence de uous tous. * De Lydia
de laq̃lle le seigñr ouurit le cueur affin quelle
entẽdist aux choses qͥ estoient dictes de Paul.
* Et dieu qͥ est riche en misericorde ⁊c. de la gra
ce duq̃l nous sõmes sauuez. Car uoꝰ estes sau¬
uez par grace/ par la foy: ⁊ ce non pas de uous
mesmes. Cest ueritablement le don de dieu/ ⁊
nõ point par les oeuures/ affin que nul ne se
glorifie. Car nous sommes la chose formee de
luy/ crees par Iesuchrist en bõnes oeuures/ les
quelles il a prepare affin q̃ nous cheminõs en
icelles. * Parquoy la nouuelle creature a ce¬
la de propre par grace: q̃ ceulx qͥ sont la chose
formee de dieu/ qͥ sont creez par une celeste na¬
tiuite en Christ ne sõt pas oyseux/ ⁊ ne demeu
rẽt pas les bras croisez: mais uõt de uertu en
uertu en cheminãt par la uoye de bõnes oeu¬
ures: car cest estre forme/ cest estre faicte nou¬
uelle creature dune uieille/ cest estre reforme de
limage de lhõme terrien en limage de lhõme
celeste: ce quil cõmence du tout manifestement
par les cooperateͬs de la grace/ ou secretemẽt
par la subministratiõ de lesprit: ⁊ cestuy mes¬
me laugmente ⁊ parfaict: duquel nous sõmes
sa labeur son edification/ ⁊ sa chose formee.
¶ Du mesme/ au .ix. Chapitre.
¶ Cõme iestime il es adondãment mõstre par
ces tesmoignages (combien q̃ autres enseigne
mẽs se pourroiẽt bien assẽbler) q̃ la foy par la
quelle linfidele est iustifie nest dõnee sinon par
le don de dieu: ⁊ q̃lle est dõnee sans aucuns me
rites precedens/ * mais pource est elle donnee
affin quelle puist estre le commencement des
merites: ⁊ quãt icelle est dõnee sans la deman¬
der/ q̃ par les petitions dicelle tous les autres
biens sen ensuiuent. Parquoy aussi en fault
prẽdre aucuns tesmoignages entre plusieurs:
lesq̃lz selon la diuersite des dons mõstrent la
largesse de la grace. Dõcques q̃ ce soit de dieu
q̃ lhõme eslise la uoye de dieu/ ⁊ quil se relie¬
ue de son peche/ le pseaulme de Dauid le chã¬
te/ disãt: * Les pas de lhõme serõt adressez par
le seigͬ ⁊ uouldra sa uoye. Quãt il sera cheu
il ne se blescera pas: car le seigñr met sa main
dessoubz. * Pareillemẽt au mesme est dit/ que
par dieu qͥ est le cõducteur/ on uiẽt a dieu/ * en¬
uoye ta lumiere ⁊ ta uerite: icelles mont con¬
duict ⁊ amene en ta saincte mõtaigne/ ⁊ en tes
tabernacles. Aussi est leut aux Prouerbes.
* Car le seigͬ dõne sapiẽce: ⁊ sciẽce ⁊ entẽdemẽt
est de sa face. Et au liure de sapience est dit de
la mesme oeuure de grace. * Certes aussi ce¬
stuy est le duc de sapiẽce/ ⁊ celuy qͥ amende les
saiges: car nous ⁊ noz parolles sommes en ses
maĩs/ ⁊ aussi la sciẽce ⁊ les disciplines de tou¬
te sapiẽce ⁊ de toutes oeuures. Aussi de ꝯtinẽce
q̃lle soit a lhõe par le dõ de dieu. * Quant iay
sceu q̃ autremẽt ne puis estre ꝯtinẽt/ se dieu ne
le dõne/ ⁊ q̃ ce mesme estoit sapiẽce/ de scauoir
duq̃l estoit ce dõ. * Ung chascun a ung propre
dõ de dieu: lung ainsi/ ⁊ lautre ainsi. * En leuã
gile. Tous nentendẽt pas ceste parolle: mais
ceulx a qͥ est dõne de mõ pere. * La courõne de
sapiẽce est la crainte du seigñr: ⁊ lune ⁊ lautre
sõt les dõs de dieu. * Biẽheureux est celuy a
q̃ est dõne dauoir la crainte de dieu. Pareille¬
ment q̃ la conuersion du cueur a dieu/ soit de
dieu: le seigñr le proteste par soy mesme ⁊ dit.
* Et leur dõneray ung cueur affin qͥlz me cõ¬
gnoissent: car ie suis le seigñr/ ⁊ serõt mõ peu¬
ple/ ⁊ ie seray leur dieu/ car ilz se retourneront
a moy de tout leur cueur. Pareillemẽt le mes¬
me annõce que cest de dieu/ q̃ dieu est congneu/
disant. * Et leur dõneray cueur poͬ me cõgnoi
stre ⁊ des aureilles pour escouter. Mais q̃ tou
te bõne parolle/ ⁊ toute oeuure saincte soit la
subministration du sainct esprit/ sans lequel
riẽs nest droictemẽt faict: lapostre enseigne en
la premiere aux Corinthiens/ disant. Pour
ce uous donne a congnoistre: que nul ne dit/
parlant par lesprit de dieu/ Anathema Iesu/
Et nul ne peult dire/ dominus Iesus/ sinon
au sainct esprit. Et y a diuisions de graces/
mais cest ung mesme esprit ⁊c. Et ung seul et
mesme esprit faict toutes ces choses diuisãt a
ung chascun selõ ce qͥl ueult ⁊c. Il en y a aussi
plusieurs autres en lordre des escriptures ca¬
nonicques lesquelles nous passõs oultre par
ce que contendons de euiter prolixite.
¶ Du second liure de la uocation des
gentilz/ au .ii. Chapitre.
¶ Cõbien ueritablement que la mesme uerite
soit annõcee/ ⁊ que la mesme exhortation soit
donnee par les ministres de la parolle ⁊ de la
grace de dieu * toutesfoys cest le labouraige de
dieu: cest ledificatiõ de dieu/ duq̃l la uertu be¬
sõgne inuisiblemẽt q̃ ce proffite par accroisse¬
ment qui est edifie ou laboure. Cõme le tesmoi
gne sainct Paul disant. * Quelle chose dõcq̃s
est ce Apollo ⁊ quelle chose est ce de Paul? Les
ministres de celuy auquel uous auez creu: et a
ung chascun ainsi q̃ le seigñr a dõne. Iay plã
te/ Apollo a arrouse/ mais dieu a dõne accrois
semẽt. Et ainsi celuy qͥ plãte nest riẽs/ ne celuy
qͥ arrouse: mais cest dieu/ qͥ dõne accroissemẽt.
Et celuy qͥ plante ⁊ celuy qͥ arrouse sont une
mesme chose. Et ung chascun prẽdra son pro¬
pre loyer selon sa labeur. * Car noꝰ sõmes les
aides de dieu/ ⁊ uoꝰ estes le labourage de dieu/
⁊ si estes ledificatiõ de dieu. Parquoy ung cha
scun dautãt est adiuteur/ ⁊ ouurier/ ⁊ ministre
de ce labouraige ou de ceste edificatiõ q̃ le seigͬ
en a dõne a ung chascun. Et ceulx qͥ sont la¬
bourez par la labeur des ministres ilz ꝓffitẽt
en telle maniere q̃ laucteur de laccroissement
les aura faict croistre. Car au chãp du seigͬ/
la plãtation nest pas sẽblable lune a lautre.
* Mais dieu maintenant a mis les mẽbres/ ⁊
ung chascun diceulx cõme il a uoulu. Puis
dõcq̃s q̃ le maistre des gẽtilz a publie par si cle
re lumiere ⁊ par si grãde euidẽce: par q̃lle rai¬
son/ ou par quelle cause fault il doubter/ asca
uoir se le germe de toutes uertus noꝰ est dõnee
de dieu: ou qͥ sera cestuy sil nest tres insipient qͥ
se cõplaindra de la difference des dõs diuins/
ou qͥ estimera estre attribue aux merites diffe¬
rẽs que la liberalite supernelle nest pas dõnee
egallemẽt? Car si ceste distribution uenoit selõ
les merites des oeuures precedentes/ lapostre
ne termineroit pas le catalogue ou le recueil
de ces dõs icy par telle cõclusiõ/ de dire. Mais
ung seul ⁊ mesme esprit faict toutes ces cho¬
ses/ en diuisãt a ung chascun selõ ce qͥl ueult.
La ou ueritablemẽt sil eut uoulu entẽdre des
causes des merites/ il diroit. En diuisãt a ung
chascun selon ce qͥlz deseruent: cõme il ꝓmet
aux plãteurs ⁊ aux arrouseurs le loyer de de¬
uotion/ disant. * Et ung chascun receura son
propre loyer selon son labeur. Parquoy est dõ
ne a ung chascun sans merite/ ce dequoy il
pourra tẽdre au merite: ⁊ est dõne deuãt q̃lque
labeur/ ce dequoy ung chascun receura loyer
selon sa labeur. * Car cõbien q̃ tous biẽs soiẽt
dons de dieu: neantmoins pourtãt sõt aucuns
dõnez uoire aussi sans ce qͥlz soiẽt demandez/
affin q̃ par ceulx qui sont receuz ceulx qui ne
sont pas encore dõnez soiẽt demandez. Certes
la semẽce qͥ est iectee en la terre/ icelle nest pas
semee affin quelle demeure seullement: mais
affin q̃ en fructifiãt elle soit en grãd nombre.
Et le prouffit dicelle uient de celuy qui donne
accroissemẽt: mais la terre uiue ⁊ desia fertile
de la pluye/ par la grace: a/ que dicelle est attẽ
du de faire ce quelle a receu.
¶ Du mesme/ au .u. Chapitre.
¶ Nous estions (dit sainct Paul) autresfoys
insipiens/ incredules/ errans/ seruant a diuers
desirs ⁊ diuerses uoluptez: uiuãt en malice et
en enuie/ hayneux/ hayãt lung lautre. Mais
quãt la benignite ⁊ lhumanite de nostre sau¬
ueur est apparue: il noꝰ a sauue nõ point par
les oeuures de iustice q̃ nous auõs faict: mais
selon la misericorde/ par le lauemẽt de la rege
neratiõ du sainct esprit/ leq̃l a respandu abon
dãment en nous par Iesuchrist nr̃e sauueur:
affin q̃ nous estant iustifiez par sa grace nous
soyons heritiers selon lesperãce de la uie eter¬
nelle. * Pouoit il plus plainemẽt/ plus clere¬
mẽt/ plus ueritablemẽt estre explicque/ quelz
merites des hõmes Christ a trouue/ et quelles
meurs il a rẽdu subiectes soubz luy/ q̃lz cueͬs
il a cõuerty a soy * quant il est uenu dõner la
medecine/ nõ point aux sains/ mais a ceulx qͥ
estoiẽt malades: ⁊ quil est uenu appelle les pe
cheurs ⁊ non point les iustes. * Car le peuple
des gẽtilz qͥ estoit assis en tenebres a ueu grã¬
de lumiere: ⁊ la lumiere est leuee sur ceulx qui
estoiẽt assis en lombre de mort. Les gẽtilz fre¬
missoiẽt/ les peuples se courroucoiẽt/ les roys
foursenoiẽt/ ⁊ les puissances cõtredisoiẽt/ les
superstitiõs ⁊ les erreurs de tout le monde re¬
sistoiẽt. * Mais Christ augmẽtoit son peuple
de ceulx qͥ resistoiẽt/ qͥ foursenoiẽt/ ⁊ qui ꝑsecu
toiẽt: ⁊ la foy des saĩctz estoit cõfermee par les
liẽs/ ⁊ ꝑ les tourmẽtz ⁊ par les mortz: la uerite
uainqͥssoit ⁊ ꝑ tout le mõde multiplioit la fer
tilite de la semẽce du champ du seigñr.
¶ Du mesme au .ix. Chapitre.
¶ Il est uerite q̃ la grace de dieu est par dessus
toutes les iustifications la principale: en ad¬
monestant par exhortatiõs et par exemples/
en espouẽtant par perilz/ en incitant par mi¬
racles/ en dõnant entendemẽt/ en inspirãt cõ¬
seil/ ⁊ en enluminãt le cueur/ ⁊ en le rẽplissãt
des affectiõs de foy. Mais aussi la uolũte de
lhõme est subioincte/ ⁊ cõioincte a elle laquelle
est excitee a ce par les aides predictes: tellemẽt
q̃ en soy elle oeuure auec loeuure diuine: ⁊ se cõ
mence a exercer au merite/ q̃lle a cõceu par la
semẽce supernelle pour y mettre son estude: en
retenãt de sa mutabilite selle deffault/ et selle
prouffite ce est par laide de la grace. Laquelle
aide est dõnee a tous par ĩnumerables sortes/
soient secretes ou manifestes/ ⁊ ce q̃lle est refu¬
see de plusieurs/ cest de leur malice: ⁊ ce quelle
est receue de plusieurs ce est de la grace diuine
⁊ de lhumaine uolunte. Soit dõcques q̃ nous
ymaginõs les cõmencemẽs ou les poursuites
des fideles/ ou le genre de ceulx qͥ perseuerent
iusques en la fin:  il ny a quelque espece de uer
tu de quel quil soit/ quon ait sans le don de la
diuine grace/ ⁊ sans le consentement de nostre
uolunte. * Et ceste grace faict par ceste totalle
maniere de aider ⁊ de saner/ tellement que en
celuy quelle appelle/ premierement dispose la
uolunte pour estre capable a receuoir ses dõs/
⁊ a estre sa seruante. Car la uertu des uueillãs
nest nude/ ⁊ ne peult on affermer que en eulx
soit ne foy/ ne esperãce/ ne charite: desquelz le
consentemẽt est cõtraire a telz biens. Dequoy
ainsi cõme le couraige ne prent nulle uertu/ se
premier il na receu les rais de la uraye lumie¬
re: aussi la grace ne donne riens a celuy quelle
a esleu/ se premieremẽt elle ne luy a ouuert les
yeulx de la uolunte.
¶ Du mesme au dernier Chapitre.
¶ Uous estes (dit il) sauluez par grace moyẽ¬
nant la foy ⁊c. Car nous sõmes sa chose for¬
mee ⁊c. Dieu dõcques dõne a ceulx qͥl a esleu
sans merites/ ce dequoy ilz sont aussi aornez
de merites. Et est dit uainement q̃ aux esleuz
nest nulle raison de ouurer. Car les dõs de uer
tus ne peuuẽt estre oyseux: ⁊ comme la uerite
dit. * On dõnera a toꝰ ceulx qͥ ont: mais a ce¬
luy qͥ na riẽs/ aussi luy sera oste ce qͥl a. * Dõc
ques la cõtinente nest pas dõnee pour non re¬
sister aux cõcupiscences: et si nest pas dõnee a
quelcun la sapiẽce ⁊ lentẽdemẽt a ce quil soit
sans mediter ⁊ ioͬ ⁊ nuyct en la loy du seigñr.
Quelle chose faict le don de dilectiõ: se la so¬
licitude de beniuolence ne ueille? Quel fruict
a patiẽce/ se la force na riẽs pour souffrir? Ou
cõment sera cestuy monstre uiure fidelemẽt en
Christ/ sil nest agite de q̃lque ꝑsecutiõ? Ou la
paix qui est de dieu ⁊ auec dieu peult elle bien
estre a repos/ selle ne discorde auec le monde?
Ou lamour de dieu pourra elle estre obtenue
sãs les inimitiez du diable? * La grace de dieu
ne faict nullemẽt ꝑsone estre priuee de tẽtatiõ:
et aussi larmee des Chrestiẽs nest pas ordõnee
a dextre ⁊ a senestre par laide des armures ce¬
lestes/ poͬ estre sãs auoir la bataille cõtre per¬
sõne: car il est plus louable/ ⁊ est plꝰ grãde fe¬
licite destre demoure uictorieux en bataillãt/
q̃ destre a repos sans pouoir estre tẽpte ⁊c.
¶ Ambroise ad Demetriadem/ en la
derniere epistre
¶ Qui est cestuy qͥ peult rapporter le fruict de
iustice sãs layde de la grace? Ou qͥ sera si har
dy q̃ de soy dire non separe de Christ/ qͥ na pas
la confidence q̃ Christ besongne en soy? Est il
par aduẽture a craindre/ q̃ nous ne soyõs esti¬
mez uouloir oster le franc arbitre/ quãt nous
disõs q̃ toutes choses par lesq̃lles dieu est ꝓpi¬
ce doibuẽt estre referees a luy? Ce qͥ est mõstre
q̃ nullemẽt nest ainsi/ par la consequẽce de ue¬
rite. * Car quãt lesprit de dieu besongne/ larbi
tre est ayde/ ⁊ nest pas oste: ⁊ ce faict la grace/ q̃
la uoulunte corrõpue par peche/ yure de uani
tez/ enuirõnee de seductiõs/ empeschee de diffi
cultez ne demeure pas en ses lãgueurs: mais
q̃lle retourne a cõualescence/ guerie par layde
du medecin pitoyable/ * ⁊ q̃lle sesiouysse estre
enseignee la ou elle ne interrogoit pas/ ⁊ estre
cherchee la ou elle ne q̃roit pas. Car ce est toꝰ
les iours acõply/ que le ꝓphete Esaye a pre¬
dict. * Ceulx le uerrõt/ ausq̃lz na pas este an¬
nõce de luy: ⁊ ceulx qͥ ne lont pas ouy/ lenten¬
drõt. Parquoy doncq̃s tout fidele mouuemẽt
des pensees enluminees/ ne peult estre uerita¬
blemẽt aliene de la ꝓpre uoulunte de lhõme.
* Car aussi ne fera il riens iustement sil ne le
faict uoulũtairemẽt: mais q̃ lintẽtion du cou
raige tẽde a ce qui est iuste ⁊ utile/ ce est conceu
par linspiratiõ de ceste eternelle ⁊ incõmuable
uoulũte. * Et cõe par lart du medecin est faict
es yeulx qui se obscurcissent/ tellemẽt qͥlz peu
uẽt ueoir ce quilz ne uoyẽt pas: ⁊ toutesfois la
ueue q̃ la medecine a dõne ne uiẽt pas daultre
lieu q̃ des yeulx: aussi la ueue du cueur qui est
couuerte es cueͬs tardis ⁊ hebetez/ est nettoyee
par le sainct esprit: ⁊ les lampes tenebreuses ⁊
desia deffaillante recoiuent la lumiere de la
uraye lumiere: ⁊ toutesfoys la lumiere q̃lle au
ront receue ne sera a aultre q̃ a elles. Et pour¬
tant/ a cause q̃ tres manifestement la doctrine
propheticque/ euãgelicque et apostolicque ne
ueult pas q̃ nous soyons orgueilleux/ ne pa¬
resseux: il nous fault estre cooperateurs de la
grace de dieu: affin q̃ diligemmẽt et soubremẽt
nous ensuyuõs celle qͥ nous esueille/ qͥ nous
ayde/ qui noꝰ enrichit ⁊ qͥ tous les iours nous
promeut: sans iamais cesser de rẽdre graces:
car entre les ꝓsperitez ⁊ aduersitez de ceste uie/
par lesq̃lles deux choses sommes tousiours
agitez par tẽtation: si nous ꝓffitõs/ par icelle
grace sommes nous gouuernez: si nous nous
tenõs fermes/ par icelle sõmes noꝰ soustenus
se nous nous retirons/ par elle sõmes nous re
parez. De quoy dit Dauid. * Les pas de lhõ¬
me serõt adressez du seigueur.
¶ Ambroise de Cain ⁊ Abel/ au premier
liure/ au .uii. Chapitre.
¶ Cest le faict dung cueur hebete/ de attribuer
a ses ꝓpres uertus ce qui est bon/ ou ce qͥl ob¬
tiẽt de dieu: ⁊ de non deputer a laucteur de gra
ce: mais soymesme estimer estre laucteur de ses
biens. Il ya ung aultre genre de peche/ uoire
moindre/ mais cõme de egale arrogãce: asca¬
uoir de ceulx/ qͥ ne nyẽt pas dieu estre le distri¬
buteur des biẽs: mais estimẽt q̃ les biẽs qͥ leur
sont aduenus/ leur sont aduenus a cause de
leur prudẽce: ⁊ q̃ les merites de toutes aultres
uertus leur sont dõnees ꝑ droict. Et pour ce¬
ste cause est dit au .ix. du Deuteronome cõtre
ceulx qͥ auoiẽt receu la grace diuine: de ce que
nullemẽt nestimoiẽt estre indignes dauoir telz
diuins benefices. * Quãt le seigͬ tõ dieu aura
cõmẽce de cõsumer ces gẽtz icy en ta p̃sence/ ne
dis point en tõ cueur. Le seigñr ma amene poͬ
possesser ceste terre/ a cause de ma iustice ⁊c.
¶ Ambroise in exameron: cest adire/ au
traicte qui parle des six iournees/
au premier liure/ au .u. Cha.
¶ Pour ce que de luy/ ⁊ par luy/ ⁊ en luy sont
toutes choses. Lapostre dõcques a dit noble¬
ment aussi en ce passaige/ le filz de dieu estre
aucteur de toutes choses/ et cõtenãt tout en sa
maieste. * Toutes choses sõt faictes par luy.
De luy est le cõmencemẽt ⁊ la deriuatiõ de la
substãce uniuerselle: cest adire de sa uolunte ⁊
de sa puissance. Par luy est la cõtinuatiõ/ la
fin est en luy. * De luy doncq̃s est la matiere:
et par luy est loeuure qͥ a lie ⁊ estrainct toutes
choses en luy: pourtãt q̃ autant qͥl ueult tou¬
tes choses par sa uertu demeurent et sont en
estre/ ⁊ la fin dicelles est en la uoulũte de dieu
et sont desliees selon sont arbitre.
¶ Ayes recordatiõ du p̃mier siecle:
poͬce q̃ ie suis dieu: et ny a pas dau¬
tre dieu ⁊ ny a nul sẽblable a moy:
annõceant des le cõmencement ce
qui sera le dernier: ⁊ annõceant du
cõmencement les choses qui nont
pas encore este faictes/ disant: Mõ
conseil tiendra: ⁊ toute ma uolunte
se fera: appellant loyseau de orient:
et lhõme de ma uolunte de la terre
loingtaine.
¶ Bernard au premier sermõ de lanno¬
ciation de la uierge Marie.
¶ Ceste est nr̃e gloire/ ascauoir le tesmoigna¬
ge de nostre cõscience. * Non pas urayemẽt tel
tesmoignage que cest orgueilleux pharisiẽ a¬
uoit/ rendant tesmoignage de soymesme/ par
une cogitation seduicte ⁊ seduisante ⁊ son tes¬
moignage nestoit pas ueritable: mais quãt le
sainct esprit rend tesmoignage a nostre esprit.
Et croy que ce tesmoignage consiste en troys
choses. Car il est necessaire p̃mieremẽt deuãt
toutes choses de croire * / q̃ tu ne peulx auoir
la remissiõ des pechez/ sinõ par lindulgẽce de
dieu. En apres q̃ tu ne peulx auoir nulle bõne
oeuure/ sinõ par le don diceluy. Dernieremẽt
que tu ne peulx meriter par nulles oeuures la
uie eternelle/ si pareillemẽt icelle ne test dõnee
poͬ neãt. * Car qͥ est celuy qͥ peult nettoyer ce¬
luy qͥ est ꝯceu de semẽce orde: sinõ celuy qͥ seul
est net? Et ainsi ce qͥ est faict ne peult qͥl ne soit
faict: mais ꝑ ce q̃ dieu ne limputera pas/ il se¬
ra cõme sil nauoit iamais este faict. Ce que le
prophete cõsidere/ ⁊ dit. * Bienheureux est ce¬
luy auquel le seigñr ne imputera pas le pe¬
che. Mais des bonnes oeuures/ il est tout cer¬
tain que nul ne les a de soymesme. Car si lhu
maine nature estãt encore entiere ne sa peu te¬
nir en son estre: cõbien moins se pourra elle re¬
leuer de soymesme/ quant icelle est desia corrõ
pue? Mais aussi scauõs nous bien de ceste uie
eternelle/ * que les passions de ce temps icy ne
sont pas condignes a la gloire a uenir: uoire
quant ung hõme les souffriroit toutes ensem
ble. Car aussi les merites des hõmes ne sont
pas telz/ que pource/ la uie eternelle soit par
droict deue/ ou que dieu feist iniure a aucun sil
ne la donnoit. Car mesme sans ce que ie dise/
* que tous merites sont dõs de dieu/ tellemẽt q̃
lhõme est plus redeuable a dieu pour iceulx
merites/ q̃ dieu nest a lhõme: quelle chose sont
tous les merites au regard de si grande gloi¬
re? Parquoy se tu croys que tes pechez ne peu¬
uẽt estre effacez sinon de celuy auquel seul tu
as peche/ ⁊ sur lequel peche ne tombe pas: tu
fais bien. Mais adiouste encore que tu croye/
que les pechez te sont pardonnez par luy. Cest
le tesmoignage q̃ le sainct esprit dõne/ disant.
* Tes pechez te sont pardõnez. * Et ainsi esti¬
me lapostre q̃ lhõme est iustifie poͬ neãt par la
foy. Pareillemẽt aussi se tu croys des merites/
q̃ tu ne les peulx auoir sinõ ꝑ luy: il ne suffit
pas/ iusq̃s a ce q̃ lesprit de uerite te donne tes¬
moignage q̃ tu les as par luy. Et ainsi est ne¬
cessaire q̃ tu aye tesmoignage de lesprit/ poͬ la
uie eternelle/ q̃ tu uiẽdras a icelle par le don de
dieu. * Certainemẽt cestuy pardõne les pechez:
cestuy mesme dõne les merites: ⁊ neantmoins
aussi cestuy mesme dõne de rechief les loyers.
Tu as ces troys choses aux pseaulmes/ la ou
le ꝓphete dit. * Bienheureux est celuy auq̃l le
seigͬ ne imputera pas le peche. Et autre part.
* Biẽheureux est lhõe duq̃l laide est de toy. Sẽ
blablemẽt autre part. * Biẽheureux est celuy q̃
tu as esleu/ ⁊ esleue: il habitera en tes attres ⁊c.
¶ Bernard/ du franc arbitre.
¶ Quelle chose as tu q̃ tu ne laye receu? Es
tu cree/ es tu sane/ es tu sauue: leq̃l diceulx as
tu de toy/ hõme? Leq̃l diceulx nest pas ĩpossi
ble au franc arbitre? Tu ne te pouuois creer
quãt tu nestois poĩt/ ne iustifier quãt tu estois
pecheur/ ne te ressusciter quãt tu estois mort:
sans ce q̃ ne parle point des autres biẽs/ lesq̃lz
sont necessaires a ceulx qͥ doibuẽt estre gueris/
ou gardez pour ceulx qͥ doibuent estre sauuez.
Que disõs noꝰ: il est manifeste du p̃mier ⁊ du
dernier. Mais aussi nul ne doubte du second
* sinon celuy qͥ est ignorãt de la iustice de dieu
⁊ uueillãt cõstituer la siẽne/ nest pas subiect a
la iustice de dieu. Car poͬquoy? Recõgnois tu
la puissãce du createur ⁊ la grace du sauueur/
⁊ tu ignore la iustice du guerissant? * Gueris
moy (dit il) seigͬ ⁊ ie seray guery: sauue moy ⁊
ie seray sauue: car tu es ma louẽge. Cestuy cõ¬
gnoissoit la iustice de dieu: duquel esgallemẽt
esperoit tãt destre sauue du peche/ q̃ destre deli
ure de la misere. Et poͬtãt deuemẽt delibera q̃
cestuy seroit sa louenge ⁊ non pas soymesme.
¶ Au mesme liure du franc arbitre.
¶ Ce nest pas uous (dit il) qͥ parlez/ mais cest
lesprit de uostre pere qͥ parle en uoꝰ. Et lapo¬
stre. * Demãdez uoꝰ experiẽce de celuy qͥ parle
en moy? cest Christ. Si dõcq̃s Christ ou le saĩct
esprit parle en Paul: cestuy mesme ne besõgne
il pas aussi en luy? * Ie ne parle point (dit il)
les choses/ q̃ Christ ne les faice ꝑ moy. Quoy
doncq̃s? Si les parolles ⁊ les oeuures ne sont
pas de Paul mais de dieu parlant en Paul/
ou besõgnãt par Paul: ou sõt maintenãt les
merites de Paul? Ou est ce qͥl disoit en si grã
de confidence. * Iay bataille bõne bataille ⁊c.
Prẽt il par aduẽture sa confidence en ce/ luy
estre gardee la courõne/ q̃ ces choses estoiẽt fai
ctes par Christ? Mais plusieͬs biẽs sõt faictz
ou par mauuais anges ou par mauuais hõ¬
mes: ⁊ toutesfoys ne leur sõt pas reputez a me
rites. Ou cestoit plus tost a cause q̃ ces choses
estoiẽt faictes auec luy/ cest adire auec sa bõne
uolunte? * Car se ie euãgelize (dit il) cõtre ma
uolunte/ la dispẽsation mest dõnee en charge/
q̃ si ie le faictz uoluntairemẽt/ la gloire est a
moy. * Mais si ceste uolunte aussi de laq̃lle/
depend tout merite/ nest pas de sainct Paul:
par q̃lle maniere se presume il/ q̃ celle courõne
luy est gardee quil appelle courõne de iustice?
Ou cest pource q̃ iustement desia ⁊ cõme cho¬
se deue est requise/ la chose aussi qui est promi¬
se/ par grace. Finablement il dit. * Ie scay a
qͥ iay creu/ ⁊ suis certain/ qͥl est puissãt de gar¬
der ma chose qͥ mest gardee. * Il appelle la ꝓ-
messe de dieu/ sa chose gardee: ⁊ poͬtãt quil a
creu a celuy qͥ a ꝓmis/ cõfidẽtemẽt redemande
la ꝓmesse. La promesse dis ie faicte par miseri
corde/ mais laq̃lle maintenãt doibt estre ren¬
due par iustice. La courõne dõcq̃s q̃ Paul at¬
tẽd est la courõne de iustice: mais de la iustice
de dieu/ nõ pas de la siẽne. Cest ueritablemẽt
chose iuste qͥl rende ce qͥl doibt. Mais il doibt
ce qͥl a ꝓmis. Et celle est la iustice de laq̃lle se
p̃sume lapostre: ascauoir la ꝓmesse de dieu.
¶ Bernard au mesme liure.
¶ Finablemẽt sainct Paul hardimẽt pronon
ce de soy ⁊ des semblables a luy/ disãt. * Noꝰ
sommes les coadiuteurs de dieu. * Et ainsi
dieu benignemẽt ordõne les merites a lhõme/
la ou par luy/ ⁊ auec luy il a uoulu ordonner
q̃lque bien estre faict. De ce nous presumons
nous estre les cooperateurs du saĩct esprit/ les
coadiuteurs de dieu/ ⁊ ceulx qͥ ont deseruy le
royaulme: de ce q̃ par le cõsentement uolũtai¬
re nous sommes cõioinctz a la diuine uolũte.
Quoy dõcq̃s? * Est ce toute loeuure du frãc
arbitre/ est ce seullement son merite/ de ce qͥl cõ
sent? Ouy urayemẽt. Non pas aussi q̃ le ꝯsen
tement auq̃l tout merite cõsiste ne soit pas de
dieu/ * quãt noꝰ ne sõmes point suffisãs de pẽ
ser (qͥ est moins q̃ de ꝯsentir) q̃lq̃ chose de nous
mesmes/ cõme de noꝰ mesmes. Ce ne sõt point
mes parolles/ mais sont les parolles de lapo¬
stre/ * leq̃l attribue a dieu/ ⁊ nõ pas a son arbi¬
tre tout ce qͥ peult estre de bien/ cest adire de pẽ¬
ser/ ⁊ de uouloir ⁊ de parfaire poͬ la bõne uo¬
lunte/ Si doncq̃s dieu faict en noꝰ ces troys
choses/ ascauoir de pẽser le bien/ le uouloir/ et
le parfaire: certainemẽt le p̃mier est faict sans
noꝰ/ le second est faict auec noꝰ/ ⁊ le troiziesme
est faict par nous. Car aussi nous preuiẽt il en
enuoiant la bõne pẽsee: ⁊ en muãt la mauuai¬
se uolunte nous conioinct a luy par cõsente¬
mẽt: ⁊ en administrãt la faculte au consente¬
mẽt louurier par dedẽs se declaire par dehors
par nostre oeuure manifestee. Ueritablement
noꝰ ne noꝰ pouuõs nullemẽt p̃uenir. Mais ce¬
luy qͥ na trouue ꝑsonne bon/ il ne sauue aussi
personne/ qͥl ne le preuiẽgne. * Dõcques sans
doubte le cõmencemẽt de nostre salut est faict
de dieu/ ⁊ nõ pas aucunemẽt par noꝰ/ ne auec
nous. Mais le cõsentemẽt ⁊ loeuure/ combien
aussi q̃ ce ne soit pas de noꝰ/ toutesfoys ne sõt
pas sans nous. Il est uerite que aucunesfoys
la seulle bonne uolunte suffist: toutes autres
choses ne proffitent riens se celle y deffault.
Elles ne proffitẽt riẽs dis ie/ uoire a celuy qui
les faict/ non pas a celuy qui les uoit faire. Il
se fault dõcques garder quãt nous sentõs ces
choses icy estre inuisiblemẽt agitees en nous
⁊ auec nous/ q̃ nous ne attribuõs a nostre uo¬
lunte qui est plaine dinfirmite/ ou a la necessi
te de dieu qͥ nest pas/ mais a la seulle grace de
laq̃lle il est plain. Icelle esueille le franc arbi¬
tre quãt elle seme la pensee: elle le guerit quãt
elle chãge laffectiõ: elle le renforce poͬ le pro¬
duire iusques a loeuure: ⁊ si le garde quil ne
sente quelque deffaulte.
Cãti.2.D. ¶ Ie suis a mon bien
ayme: ⁊ mon bien ayme est a moy.
¶ Bernard sur les canticques
au. lxuui. sermon.
¶ Poͬquoy ainsi? Ascauoir affin q̃ adonc elle
se esprouue plꝰ fort estre plaine de grace/ quãt
elle attribue tout a la grace/ ascauoir les p̃mie
res ⁊ les dernieres parties. Autremẽt/ cõmẽt se
roit elle pleine de grace selle auoit q̃lque chose
qͥ ne seroit pas de la grace? Il ny a pas de lieu
ou la grace entre/ la ou desia merite a prins sõ
lieu. Maintenant doncques la pleine cõfes¬
sion de grace signifie la plenitude de la mes¬
me grace en lame du cõfessant. Car sil y a q̃lq̃
chose de ꝓpre: dautãt quil y est/ il est necessaire
q̃ grace luy dõne lieu. Tout ce q̃ tu ĩpute aux
merites/ nest pas a la grace. Ie ne ueulx point
de merite/ lequel mette hors la grace. Iay hor
reur de tout ce qͥ est de moy/ qui me faict estre a
moy: se ce nest q̃ par aduenture plus tost ce soit
a moy qui me faict estre a moymesme: * la gra
ce me rend iustifie pour neant/ ⁊ ainsi me rend
deliure de la seruitude de peche. * Aussi tu ne
mas poĩt esleu/ mais ie tay esleu: ⁊ si nay pas
trouue tes merites pour te eslire/ mais te ay
preuenu. * Ainsi dõcques en foy te ay ie fiance
a moy/ ⁊ nõ point par les oeuures de la loy: ie
tay fiãce en iustice/ mais en la iustice qͥ est par
foy/ ⁊ non pas de la loy. Il reste que tu iuge
droict iugemẽt entre toy ⁊ moy/ ascauoir le iu¬
gemẽt auq̃l ie tay fiãce: la ou il est manifeste q̃
tõ merite na pas este le moien/ mais seullemẽt
mõ plaisir. Mais cestuy est le iugemẽt/ q̃ tu ne
extolle pas tes merites/ q̃ tu ne p̃fere point les
oeuures de la loy/ que tu ne mette au deuãt la
charge ⁊ la chaleͬ du ioͬ: mais q̃ tu cõgnoisse
plus tost estre fiãcee en foy ⁊ en iustice qͥ est de
la foy ⁊ aussi en misericorde ⁊ miserations.
¶ Hilaire sur sainct Matthieu/ au .xx.
canon/ sur ce passaige Appelle les
ouuriers ⁊ leur rend le loyer.
¶ Ueritablement nul loyer nest de don: car il
est deu par loeuure: mais dieu a dõne a toꝰ la
grace poͬ neãt par la iustification de la foy.
¶ De la foy/ ⁊ des
oeuures. Chap̃.x.
¶ Roma.3.D.
C
Ertes nous estimõs lhõme
estre iustifie par foy sãs les
oeuures de la loy.
Rom̃.4.A ¶ Abraam creut a dieu
et il luy fut repute a iustice. Aussi le
loyer nest pas ĩpute selõ la grace/ a
celuy qͥ oeuure/ mais selon la debte.
Mais celuy qui ne oeuure pas/ ⁊ qͥ
croit en celuy qui iustifie linfidele
la foy est reputee a iustice/ selon le
propos de la grace de dieu.
Roma.4.C. ¶ Car si ceulx qui
sont de la loy/ sõt heritiers: la foy est
aneãtie/ la ꝓmesse est abolie. Pour¬
tãt est ce par la foy/ affin que par gra
ce/ la promesse soit ferme a toute se¬
mence: non pas seullement a celuy
qui est de la loy/ mais aussi a celuy
qui est de la foy de Abraam.
Rom̃.5.A. ¶ Nous doncques qui
sõmes iustifiez par foy/ ayons paix
a dieu/ par nostre seigñr Iesuchrist:
par lequel nous auõs acces par foy
en ceste grace en laquelle nous noꝰ
tenons fermes/ ⁊ nous glorifions
en lesperance de la gloire des filz
de dieu.
Rom̃.11.C. ¶ Elles sõt rompues
a cause de leur incredulite/ mais tu
es permanent par foy.
Rom̃.14.d. ¶ Mais tout ce qui
nest pas de foy/ cest peche.
Gala.2.D. ¶ Et nous sachant q̃
lhõme nest pas iustifie par les oeu¬
ures de la loy/ sinon par la foy de Ie
suchrist/ nous aussi croyõs en Iesu¬
christ/ affin que nous soyons iusti¬
fiez par la foy de Christ ⁊ nõ point
par les oeuures de la loy. Pour ce
nulle chair ne sera iustifiee par les
oeuures de la loy.
Gala.3.A. ¶ Cõgnoissez dõcq̃s
que ceulx qͥ sont de la foy iceulx sõt
les filz de Abraam. Et lescripture
preuoyant q̃ dieu iustifie les gẽtilz
par la foy a predit a Abraã: q̃/ toutes
gens serõt beneictes en toy. Ceulx
dõcq̃s qͥ sont de la foy/ serõt beneis
auec le fidele Abraã. Car toꝰ ceulx
qui sont des oeuures de la loy: sont
soubz maledictiõ. Car il est escript.
Mauldit est tout hõe qͥ ne sera ꝑma
nẽt en toutes les choses qͥ sõt escri¬
ptes au liure de la loy poͬ les faire.
Et poͬce q̃ en la loy nul nest iustifie
enuers dieu: il est manifeste q̃ le iu¬
ste uit de foy. Et la loy nest pas de
foy: mais celuy qͥ fera les oeuures/
il uiura en icelles. Christ noꝰ a ra¬
chete de la maledictiõ de la loy: leq̃l
a este faict poͬ nous mauldict. Car
il est escript. (Mauldict est tout hõ¬
me q̃ pend au boys) affin q̃ la bene¬
dictiõ de Abraã fust faicte aux gen¬
tilz par Iesuchrist: a celle fin q̃ noꝰ re
ceuõs par foy la promesse de lesprit.
Gala.3.D. ¶ Mais lescripture a
enclos toutes choses soubz peche:
affin q̃ la promee par la foy de Ie¬
suchrist fut dõnee a ceulx qͥ croient.
Car uoꝰ estes tous filz de dieu/ par
la foy qui est en Iesuchrist.
Ephe.2.B. ¶ Certes uous estes
sauuez par grace/ par la foy: ⁊ ce non
pas de uous ⁊c.
Ephe.3.B. ¶ Auq̃l noꝰ auõs fiãce/
⁊ acces en cõfidẽce/ ꝑ la foy diceluy.
Ephe.3.C. ¶ Affin qͥl uous dõne
uertu selõ les richesses de sa gloire
pour estre fortifiez par son esprit en
lhõme interiore: et q̃ Christ habite
par foy en uoz cueurs: et q̃ soyes en¬
racinez ⁊ fondez en charite.
Philip.3.B. ¶ Mais toutesfoys
ie estime aussi toutes choses estre
detrimẽt/ a cause de lexcellente sciẽ
ce de mon seigñr Iesuchrist: pour le¬
quel ay tout estime a detriment/ et
et le repute cõme fiente/ affin que ie
gaigne Christ: ⁊ affin q̃ ie soye trou
ue en luy/ non ayãt ma iustice qui est
de la loy/ mais celle qui est de la foy
de Iesuchrist/ laquelle iustice est de
dieu: affin que par foy ie congnoisse
iceluy/ ⁊ la uertu de sa resurrection/
⁊ la societe de ses passions.
Hebre.11.A. ¶ Aussi foy est le fon¬
dement des choses quon doibt espe
rer: ⁊ donnant certitude des choses
non apparantes.
Hebre.11.B. ¶ Mais il est impos¬
sible de plaire a dieu sans foy: car il
fault q̃ celuy qui sapproche de dieu
croye quil est/ ⁊ quil soit remunera¬
teur a ceulx qui le quierent.
Hebre.11.F. ¶ Le tẽps ne me suf¬
fira pas/ se ie uueil racõpter de Ge¬
deon/ Barach/ Sampson/ Iepte/
Dauid/ Samuel/ ⁊ des prophetes:
lesquelz par foy ont uaincu les roy¬
aumes/ ont faict iustice/ ont obtenu
les promesses.
1.Pet̃.1.B. ¶ Auq̃l aussi mainte¬
nant uous croyes sans le ueoir: et
uous qui croyes/ uous uous esiouy¬
rez dune ioye inenarrable et glori¬
fiee/ en rapportant * la fin de uostre
foy/ le salut de uoz ames.
Act̃.15.B. ¶ Et dieu qui congnoit
les cueurs a dõne tesmoignage/ en
leur donnant le sainct esprit cõme
aussi a nous: ⁊ na faict quelque dif¬
ference entre nous ⁊ eulx/ purifiãt
leurs cueurs par foy.
¶ Augustin/ des parolles du seigñr
au .xl. sermon.
¶ La medecine de lame/ de toutes playes/ ⁊ la
seulle ꝓpitiatiõ poͬ les pechez de tous cest de
croire en Christ. Et nul ne peult totallement
estre nettoye/ soit du peche originel qͥl a tire de
Adã/ auquel tous hõmes ont peche/ ⁊ sõt na¬
turellemẽt faictz filz de ire: soit des pechez que
iceulx ont adiouste par faictz illicites ⁊ crimi¬
nelz/ en nõ resistãt a la cõcupiscẽce charnelle/
mais en la suyuãt ⁊ seruãt: silz ne sõt rassam¬
blez ⁊ reioinctz par foy/ au corps de celuy qͥ est
ꝯceu sans q̃lque delectatiõ charnelle/ lubricq̃/
et pestilencieuse. Car aussi la mere ne la pas
noͬry en sõ uẽtre/ en pechez/ * ⁊ na pas faict de
peche/ ⁊ fraude na pas este trouuee en sa bou¬
che. Parquoy les filz de dieu qͥ croyẽt en luy/
uiuẽt: car ilz sont naiz de dieu par ladoptiõ de
grace qͥ est par la foy de nr̃e seigñr Iesuchrist.
* Et pourtãt mes biẽ aymez ce nest pas sans
cause q̃ mesme nr̃e seigͬ ⁊ sauueur dit/ ce peche
estre seul/ * duq̃l le saĩct esprit reprẽd le mõde/
ascauoir qͥlz nont pas creu en luy. Il a uoulu
dõcques q̃ le mõde ait este reprins seullemẽt de
ce peche/ qͥlz ne croiẽt pas en luy: ascauoir/ poͬ
ce q̃ en croyãt en luy/ toꝰ pechez sõt pardõnez.
Ce seul peche a il uoulu estre impute/ par leq̃l
tous les aultres sont assemblez: ⁊ pour ce q̃ en
croiãt sõt naiz de dieu/ ⁊ sõt faictz filz de dieu.
* Car il leur a dõne la puissance (dit il) destre
faictz filz de dieu/ a ceulx qͥ croyent en luy. Et
celuy qͥ croit au filz de dieu: dautãt qͥl est adhe
rãt a luy/ ⁊ q̃ cestuy aussi est faict filz par ado
ptiõ/ ⁊ lheritier de dieu ⁊ le coheritier de christ/
autãt ne peche il pas. Dequoy aussi dit saĩct
Iehã. * Celuy qͥ est naiz de dieu/ ne peche pas.
¶ Augustin/ des parolles de lapostre
au .xxuii. sermon.
¶ Le cõmencemẽt de la bõne uie/ a laq̃lle aussi
est deue la uie eternelle: cest la droicte foy. Et
foy est de croire ce q̃ tu ne uoys point encore:
de laq̃lle foy est le loyer/ de ueoir ce q̃ tu croys.
Au tẽps de foy doncques/ comme au temps de
semence/ ne soyons point lassez: mais perseue
rons/ iusques a ce q̃ nous recueillons ce q̃ noꝰ
semons. Car quãt le genre humain sestoit de¬
tourne arriere de dieu ⁊ qͥl couchoit en ses deli
ces/ cõme noꝰ auions affaire de createur pour
auoir estre/ ainsi auiõs nous affaire de salua
teur poͬ rauoir uie. Dieu a iustemẽt dãne lhõ
me/ mais il la misericordieusemẽt deliure. * Le
dieu de Israel/ luy mesme dõnera la uertu ⁊ la
force a son peuple/ beneict soit dieu. Mais
ceulx qui la recoiuent/ sont les croyans ⁊ non
point ceulx qui le cõtẽnent. Mais aussi ne se
fault pas glorifier de ceste foy/ comme si nous
auiõs la puissance de q̃lque chose. * Il est ueri
te q̃ foy est quelque chose ⁊ aussi grãde chose/
q̃ si tu las/ tu las receu. * Car q̃lle chose as tu
q̃ tu ne laye receu? Regardez mes chiers amis
dequoy uous rẽdrez graces au seigͬ dieu/ affin
que ne demourez ingratz en aucun de ses dõs.
¶ Augustin au liure des cinquantes
homelies/ en la .xuii. homelie.
¶ La paix soit aux freres/ ⁊ charite auec la
foy de dieu nostre pere/ ⁊ de nostre seigñr Iesu
christ. Quelle chose dõcq̃s as tu q̃ tu ne laye
receu? Et si tu las receu pourquoy ten glorifie
tu/ cõme si tu ne lauois point receu? Abraam
sest il ainsi glorifie? Il sest glorifie de la foy.
* Quelle est la pleine ⁊ parfaicte foy? Celle qͥ
croit q̃ tous noz biẽs sont de dieu/ ⁊ aussi mes¬
me la foy. Derechief lapostre dit. * Iay obte¬
nu misericorde. O uraye confession. Il ne dit
pas/ iay obtenu misericorde poͬ ce q̃ iestoye fi¬
dele: mais affin que ie fusse fidele ay ie obtenu
misericorde. Uenons aux p̃mieres oeuures de
Paul:: regardõs saul qͥ foursenoit/ regardõs
le en sa crudelite/ regardons le anhelant par
haynes ⁊ desirant le sang. Ceste estoit la uoye
de Paul/ ⁊ Christ nestoit pas encore sa uoye.
Quelle chose auoit il au cueur? Quelle cho¬
se/ sinon le mal? Donnez moy ses merites?
Que si nous querõs ses merites: ce serõt meri
tes de dãnation/ ⁊ non pas de liberation.
¶ Augustin/ au premier liure de ses
retractatiõs/ au .xxiii. Chap̃.
¶ Pareillement moy disputãt q̃lle chose dieu
a esleu en celuy qͥ nest pas encore naiz: auq̃l a
dit que le plus grand le seruiroit: ⁊ q̃lle chose
il a reprouue au plus grand/ lequel mesme
aussi nestoit pas encore naiz: desquelz a ceste
cause est faict memoire lõg tẽps apres ꝑ le tes¬
moignage propheticque qui a dit. * Iay ayme
Iacob/ mais iay hay Esau: quãt ie disputoye
ceste chose/ ie suis uenu a ꝓduire la raison/ et
dire. * Dieu dõcq̃s na pas esleu en sa p̃sciẽce/
les oeuures de quel quil soit/ lesquelles aussi
luy mesme doibt dõner: mais a esleu la foy en
sa presciẽce/ tellemẽt que celuy quil a presceu
quil debuoit croire en luy/ cestuy mesme a il
esleu poͬ luy dõner le sainct esprit: affin aussi
q̃ en faisant bonnes oeuures il obtenist la uie
eternelle. Ie nauoye pas encore enq̃ste diligẽ¬
ment: ⁊ si nauoye pas encore trouue q̃lle estoit
lelectiõ de la grace: de laq̃lle le mesme apostre
dit. * Les reliez ont este sauuez par lelectiõ: la¬
quelle nest nullemẽt grace/ se aucuns merites
la precedent: ⁊ ce qui est maintenãt dõne/ nest
pas dõne par grace/ mais plus tost seroit rẽdu
selon le deu des merites/ que dõne. Et ung pe¬
tit apres ay dit. Certes a nous appartient de
croire ⁊ de uouloir: ⁊ a dieu de dõner a ceulx qͥ
croyẽt et qui ueullent/ la faculte de bien faire
par le saĩct esprit: par leq̃l la charite est respã¬
due en noz cueurs: ce est aussi uray: mais par
la mesme reigle/ aussi lũg ⁊ lautre est de dieu:
car cestuy prepare la uolunte: ⁊ lung ⁊ lautre
aussi est de nous/ car ce nest pas faict/ q̃ aussi
ne le uueillons estre faict. Et est ce aussi q̃ iay
dit apres. * Que ne pouõs uouloir se nous ne
sommes appellez: et quant apres la uocation
nous aurõs uolunte/ nostre uolunte ne suffit
pas/ ne nr̃e course/ si ce nest aussi q̃ dieu dõne
forces a ceulx qui courrent/ et qͥl les maine la
ou il les appelle. Et puis apres ay adiouste.
Il est dõcques manifeste/ * q̃ ce nest point par
celuy qui ueult ne par celuy qui court: mais
cest par dieu qui faict misericorde/ q̃ nous fai¬
sons bien: ⁊ est totallement ueritable. Mais
iay peu discute de ceste uocation/ laquelle est
faicte selõ le propos de dieu. Car elle nest pas
telle a tous ceulx qͥ sont appellez/ mais seulle¬
mẽt aux esleuz. Et ainsi ce que iay dit ung pe
tit apres. Car ainsi que en ceulx q̃ dieu a esleu
les oeuures ne cõmencent pas le merite/ mais
la foy/ affin q̃ par le don de dieu ilz faicẽt biẽ:
pareillemẽt en ceulx quil dãne/ linfidelite cõ
mẽce le merite de la peine/ tellemẽt q̃ par ceste
peine aussi fõt le mal: en ceste parolle ay ie dit
tresbien: mais ie nay pas estime qͥl failloit de¬
mãder/ ⁊ si nay pas dit/ * q̃ le merite de la foy
fut aussi le dõ de dieu. Et aussi en ung autre
lieu ay dit. Certainement dieu faict biẽ ouurer
celuy a qͥ il faict misericorde: ⁊ delaisse pour
faire mal celuy qͥl endurcist. Mais aussi ceste
misericorde est attribuee au precedẽt merite de
la foy: ⁊ cest endurcissemẽt a la p̃cedẽte infide
lite. Ce qͥ est ueritable. * Mais il failloit enco
re demãder: ascauoir se le merite de la foy pre¬
uiẽt la misericorde de dieu: cest adire: ascauoir
se ceste misericorde est poͬce seullemẽt faicte en
lhõe/ qͥl est fidele: ou selle est faicte aussi affin
qͥl soit fidele. Mais noꝰ lisõs au dit de Paul
lapostre. * Iay obtenu misericorde affin que ie
fusse fidele. Il ne dit pas: poͬce q̃ iestoye fidele.
La misericorde doncques est donnee au fidele:
mais aussi luy a este dõnee la misericorde poͬ
estre fidele. Et pourtãt ay ie dit tresbiẽ en ung
autre lieu du mesme liure. Que si noꝰ sõmes
appellez ⁊ si noꝰ croyõs/ par la misericorde de
dieu/ ⁊ non point par les oeuures: ⁊ quil nous
est dõne a nous qͥ croyons/ de faire bien: nous
ne debuõs point auoir enuie se ceste misericor¬
de est dõnee aux gẽtilz: cõbien que peu diligẽ¬
ment en ce passaige ie aye traicte de celle uoca
tion qui se faict par le propos de dieu.
¶ Augustin ad Sixtum prebstre/ en
lepistre .cu. en la lettre de D.
¶ Dieu a departy a ung chascũ la mesure de
foy. Il est uray q̃ les bõnes oeuures se sont de
lhõme/ mais la foy est faicte en lhõe/ sãs laq̃l¬
le les bõnes oeuures ne sont faictes de ꝑsõne.
* Car tout ce qͥ nest pas de foy/ est peche. Par¬
quoy affin q̃ nul ne se extolle par le merite de
oraison: aussi laide du seigñr est dõnee a celuy
qͥ prie/ pour uaincre les cupiditez des choses tẽ
porelles/ ⁊ poͬ aymer les biẽs eternelz/ ⁊ aussi
la mesme fõtaine de tous biẽs: laq̃lle aide selle
nestoit aussi dõnee il ne pourroit prier. * Cõ¬
ment doncq̃s inuocqueront ilz celuy auq̃l ilz
nont pas creu? Cõmẽt croyrõt ilz en celuy qͥlz
nõt pas ouy? Cõment le ouyrõt ilz sans predi
cateur? Cõment prescherõt ilz silz ne sont en¬
uoyez? Doncq̃s la foy est par louye: ⁊ louye
est par la parolle de Christ. Et pourtant le ser
uiteur de Christ/ qui est le predicateur de ceste
foy/ selon la grace quil luy est dõnee/ il est le
planteur ⁊ larrouseur. * Mais toutesfoys ce¬
luy qͥ plãte nest riẽs/ ne celuy qͥ arrouse/ mais
dieu qͥ dõne accroissemẽt: leq̃l a ung chascun
diuise la mesure de foy. Dequoy aussi est dit
q̃lque part. * La paix soit aux freres ⁊ la cha
rite auec la foy. Et affin q̃ ilz ne lattribuassẽt
a eulx aucunemẽt/ il dit apres. De par dieu le
pere ⁊ nostre seigñr Iesuchrist: car tous ceulx
qͥ oyent la parolle nõt pas la foy: mais ceulx
a qͥ dieu diuise la mesure de la foy: cõme tou¬
tes choses qͥ sont plantees ne germẽt pas/ cõ¬
bien quelles soiẽt aussi arrousees: mais celles
a qui dieu dõne accroissemẽt. Mais pourquoy
lung croit/ ⁊ lautre ne croit pas/ la ou tous
deux oyent la mesme parolle: ou si q̃lque mi¬
racle se faict en la presence de eulx/ tous deux
uoyent la mesme chose: ce est la haultesse des
richesses de la sapience ⁊ de la science de dieu
duquel les iugemens sont inscrutables/ ⁊ en¬
uers leq̃l ny a pas diniqͥte: quãt il faict mise¬
ricorde a celuy quil ueult/ ⁊ endurcit celuy qͥl
ueult: ⁊ ses iugemens ne sont pas pourtãt in¬
iustes de ce quilz sont secretz. * Aussi le sainct
esprit ne inspire il pas la ou il ueult pour ha
biter: ⁊ la charite de dieu/ sans laquelle nul ne
peult bien uiure/ * nest elle pas respandue en
noz cueurs/ nõ pas de noꝰ/ mais par le sainct
esprit qͥ noꝰ est dõne? Et lapostre dõne la diffi¬
nitiõ de ceste foy/ disant. * La circõcison aussi
nest riẽs ne lincircõcisiõ: mais la foy qͥ oeuure
par charite. Ueritablement ceste foy est la foy
des chrestiens/ ⁊ non point des diables. * Car
aussi les diables croyent/ et tremblent/ mais
aymẽt ilz aussi? Silz ne croyent point/ nulle¬
ment ne diroiẽt. * Tu es le sainct de dieu ou tu
es le filz. Et silz aymoient ilz ne diroient pas.
Quelle chose est il entre nous ⁊ toy? * La foy
dõcques noꝰ tire a Christ: q̃ si elle ne noꝰ estoit
dõnee pour neant/ il ne diroit pas luy mesme.
* Nul ne peult uenir a moy/ se mon pere qui
ma enuoye ne le tire. Dequoy aussi dit ung pe
tit apres. Les parolles q̃ ie uoꝰ ay dit son esprit
⁊ uie: mais il en ya aucuns de uoꝰ qͥ ne croient
pas. En ap̃s leuãgeliste adiouste. Car Iesus
scauoit des le cõmencemẽt ceulx qͥ ne croiroiẽt
⁊ qͥ estoit celuy qui le liureroit. Et affin q̃ nul
ne estimast q̃ les croyãs appartiẽnent tellemẽt
a sa presciẽce/ cõme les non croyans: cestadire
que ceste foy ne soit pas dõnee denhault: mais
que seullement leur uolunte fust precõgneue:
incõtinẽt apres il adiousta ⁊ dit. Pourtãt uoꝰ
ay ie dit/ que nul hõme ne peult uenir a moy/
sil ne luy est donne de mon pere.
Sapieñ.3.B. ¶ Ceulx qui ont
confidence en luy/ ilz entendront la
uerite: ⁊ les fideles obtempererõt a
luy en dilection: car don ⁊ paix est a
ses esleuz.
Sapiẽ.3.C. ¶ Car le don esleut
de foy luy sera donne/ ⁊ le sort tres
aggreable au temple de dieu.
Ecclesia.33.D. ¶ En toute ton
oeuure croys par la foy de ton ame:
car icelle est la cõseruation des com¬
mandemẽs. Quil croit a dieu: il en¬
tend aux mandemẽs: ⁊ qui se confie
en luy: il ne sera pas amoindry.
Osee.2.D. ¶ Et te espouseray eter
nellemẽt: ⁊ te espouseray en iustice ⁊
en iugement/ ⁊ en misericorde/ ⁊ en
miseratiõs. Et te espouseray en foy
⁊ scauras que ie suis le seigñr.
Osee.10.D. ¶ Pource q̃ tu as eu
cõfidence en tes uoyes/ ⁊ en la mul¬
titude de tes fortz hõmes: tumulte
se esleuera en tõ peuple: ⁊ toutes tes
munitions seront destruictes.
Abacuch.2.A. ¶ Uoicy/ celuy qui
est incredule/ son ame ne sera pas
droicte en soymesme. Mais le iuste
uiura en sa foy.
Matth.9.C. ¶ Ma fille aye cõ¬
fidence/ ta foy ta sauuee. Et la fẽme
fut sauuee de ceste heure.
Matth.9.D. ¶ Croyez uous q̃
ie uoꝰ puis faire ceste chose? ilz luy
dient: ouy certes seigñr. Adonc tou¬
cha leurs yeulx/ disant. Quil uous
soit faict selon uostre foy.
Luc.8.G. ¶ O fille/ ta foy ta sau¬
uee/ ua en paix.
Ioa.6.D. ¶ Que ferons nous/
pour faire les oeuures de dieu? Ce
ste est loeuure de dieu: q̃ uoꝰ croyez
en celuy que le pere a enuoye.
¶ Augustin/ sur sainct Iehan au .xxu.
traicte/ au .ui. Chapitre.
¶ Ce est dõcques mẽger la uiãde/ nõ pas celle
qͥ se pert/ mais qͥ demeure iusq̃s en la uie eter¬
nelle. * Pourquoy appareille tu les dẽs ⁊ le uẽ
tre? Croys ⁊ tu as mẽge. Ueritablemẽt la foy
est differẽte aux oeuures cõe dit lapostre/ * lhõ
me estre iustifie par la foy sans les oeuures de
la loy: ⁊ sont aucunes oeuures qui semblent
estre bonnes sans la foy de Christ/ ⁊ si ne sont
pas bõnes pource quelles ne sont referees a ce
ste fin par laquelle elles sont bonnes. * Car la
fin de la loy/ cest Christ/ pour la iustice de tout
croyant. Pourtant na pas uoulu separer la
foy de loeuure/ * mais a dit icelle foy estre loeu
ure de dieu. Car cest celle qͥ oeuure par charite.
Et na pas dit. Cest uostre oeuure/ mais a dit.
Ce est loeuure de dieu/ q̃ uous croyez en celuy
q̃ le pere a enuoye: affin que celuy qui se glori
fie/ quil se glorifie au seigneur.
¶ Au mesme liure/ au .xlix. traicte/
au .xi. Chapitre.
¶ Se foy est en nous/ Christ est en nous. Car
quelle autre chose dit lapostre/ Christ habiter
par foy en uoz cueurs? Parquoy la foy q̃ tu
as de Christ/ cest Christ en ton cueur.
Psal.49. ¶ Ie ne te reprendray
pas en tes sacrifices: aussi tes holo¬
caustes sont tousioͬs en ma p̃sence.
Ie ne receuray pas de ta maisõ les
ueaux/ ne les boucz de tes troppe¬
aulx. Car toutes les bestes sauuai
ges des forestz sõt a moy: les iumẽtz
des mõtaignes ⁊ les boeusz ⁊c. Mẽ
geray ie les chairs des taureaux:
ou beuuray ie le sãg des boucz. Sa¬
crifie a dieu sacrifice de louẽge ⁊c.
Esaie.1.C. ¶ Que ay ie affaire
de la multitude de uoz oblatiõs dit
le seigneur. Ien suis plain. Ie nay
pas demande les holocaustes des
moutõs/ ne la graisse des gras/ ne
le sãg des ueaulx ne des aigneaux/
ne des boucz ⁊c.
Amos.5.F. ¶ Que si uous me
offrez uoz holocaustes ⁊ uoz dõs/ ie
ne les receuray pas: ⁊ ne regarderay
pas les uoeux de uoz grasses be¬
stes. Oste arriere de moy le tumul¬
le de tes chansons/ aussi ne oyray
ie pas les chansons de ta harpe.
Micheas.6.B. ¶ Quelle chose
offreray ie au seigñr. Ployeray ie le
genouil au dieu souuerain? Luy of¬
freray ie des holocaustes ⁊ des ue¬
aux en dessoubz dũg an ⁊c? * O toy
hõme/ ie te monstreray quelle chose
est bõne/ ⁊ q̃lle chose le seigñr demã
de de toy. Certainemẽt cest de faire
iugement/ aymer misericorde/ ⁊ che
miner solliciteusemẽt auec tõ dieu.
¶ Cyrille sur sainct Iehan/ au .iii.
liure/ au .xxxi. Chapitre.
¶ Quant les Iuifz en desprisant mauuaise¬
ment la doctrine du saulueur/ ⁊ estimant estre
assez pour eulx/ la loy de Moyse poͬ scauoir
loeuure de dieu: quilz disoient/ q̃ ferons nous
affin que nous facions loeuure de dieu? Iesu¬
christ leur declaire aucunement de bõne sorte
quilz estoient loing de la uraye ueneration de
dieu: ⁊ leur monstre quilz ne scauoient riens: ⁊
que iceulx adherant a la lettre des figures et
des umbres nestoient pas trop plains de ueri¬
te: ⁊ ainsi uueillant signifier que le fruict de la
foy est differẽt a la ueneration de la loy/ il dit.
Ceste est loeuure de dieu/ q̃ uous croyez en ce¬
luy que le pere a enuoye. Ceste est (dit il) loeu¬
ure de dieu/ nõ pas celle q̃ uous estimez/ regar
dant seullemẽt les figures ⁊ les umbres de la
loy: * aprenez (cõbien que ce soit contre uostre
uolũte) que lautheur de la loy na iamais ap¬
pete la mort des boeufz ou des brebis. Et quest
ce de lencens/ uoire aussi quãt il rẽpliroit laer
tout espars de souefue odeur? Dequoy aussi
pourra ayder le bouc/ ou loblation de Cyna¬
mome? * Dieu mẽgera il les chairs des tau¬
reaux? Beuuera il le sang des boucz. Il con¬
gnoit toutes les uolailles du ciel/ ⁊ la beaulte
du chãp est auec luy. * Il hait ⁊ a deboute uoz
solennitez: et ne sentira nulles de uoz solen¬
nitez/ comme il dit: ⁊ na riens parle a uoz pe¬
res des holocaustes ne de loccisiõ des hosties.
Cela nest pas dõcques loeuure de dieu: mais
est q̃ uous croyez en celuy q̃ le pere a enuoye.
Car la foy apporte salut/ ⁊ la grace iustifie:
mais les cõmãdemẽs de la loy cõdemnẽt plus
tost. Doncques loeuure de dieu est la foy en
Christ: parquoy se fault adherer a sa doctrine
⁊ non pas a lõbre de la loy. Cest une chose biẽ
a esmerueiller. Car cõbien que Christ ne eust
quelque cure de ceulx qͥ le interrogoient pour
lesprouuer: toutesfoys pour le p̃sent (combien
aussi quil ueist q̃ nulle utilite ne leur en uien¬
droit) il respond en leur condẽnatiõ/ ce que en
quelque aultre passaige il dit. * Se ie ne fusse
pas uenu/ ⁊ si ie ne eusse poĩt parle a eulx ilz
ne auroiẽt pas de peche: mais ilz nont main¬
tenant quelque excuse de leur peche.
Io.17.2. ¶ Mais ceste est la uie eter
nelle/ quilz te cõgnoissent seul uray
dieu/ ⁊ Iesuchrist q̃ tu as enuoye.
¶ Cyrille sur sainct Iehan au .ii.
liure/ au .xui. Chap̃.
¶ Mais si la ꝯgnoissãce de dieu est la uie eter
nelle: cõment (dira aucun) auõs nous affaire
de quelque aultre chose? Que si nous nauõs
affaire daultre chose * cõmẽt est il tesmoigne
que la foy sans oeuure est morte? Car quest ce
aultre chose de foy/ q̃ la uraye ꝯgnoissance de
dieu? La ꝯgnoissance est faicte par la foy/ cõe
le tesmoigne Esaie/ disant. * Certes si uoꝰ ne
croyez/ uous nẽtendrez riẽs. Mais q̃ la nue cõ
gnoissance de considerer dieu soit inutile: les
uoix des sainctz hões le cõfermẽt. Car aucun
des disciples du seigñr dit. * Tu croys quil est
ung dieu: tu fais aussi bien: pareillemẽt aussi
croyẽt les diables ⁊ en ont horreͬ. Que dirõs
nous dõcq̃s a ces choses? ou cõmẽt sera la pa¬
rolle du seigͬ icy ueritable? Mais il est uerita
ble sans q̃lque doubte. * Et la congnoissance
est la uie: car elle engẽdre toute la uertu du mi
stere: ⁊ amaine la ꝑticipatiõ de la benediction
misticq̃/ par laq̃lle nous sõmes cõioinctz a la
parolle uiuifiãte. * Et pour icelle cause (cõme
ie estime) Paul escript les gẽtilz estre partici¬
pans auec Christ/ et (cõe se ie disoie) estre auec
luy incorporez: pource qͥlz ont este participãs
de sa saincte chair ⁊ de son sainct sang. Aussi
pareillemẽt noz mẽbres sont appellez les mẽ¬
bres de Christ. Doncques la cõgnoissance est
la uie/ qui nous amaine la benediction spiri¬
tuelle: par laq̃lle lesprit habite en noz cueurs
par ladoption des filz de dieu ⁊ nous dõne la
uraye pitie/ par la uie euãgelicq̃/ ⁊ nous refor
me en incorruptibilite. Cõme il soit dõcques
que la cõgnoissance du uray dieu soit trouuee
estre le cõmencemẽt ⁊ comme la presidente des
nopces de toutes les bõnes parolles: icelle cõ¬
gnoissance dõcques est droictemẽt appellee de
nr̃e seigñr Iesuchrist la uie eternelle: cõme la
mere ⁊ la racine de uertu/ ⁊ de sa nature engẽ¬
drant la uie eternelle ⁊c.
Rom̃.10.B. ¶ La parolle est pres
en ta bouche ⁊ en ton cueur. Cest la
parolle de la foy q̃ nous annõceõs:
q̃ si tu cõfesse en ta bouche le seigñr
Iesus/ ⁊ que tu croye en ton cueur q̃
dieu la ressuscite des mortz/ tu se¬
ras sauue. Car on croit de cueur poͬ
estre iustifie: ⁊ on le confesse de bou¬
che pour auoir salut. Aussi lescriptu
re dit. * Tout homme qui croit en
luy ne sera pas confondu.
¶ Aug. en son Manuel/ au .xxii. Cha.
¶ Toute mon esperãce est en la mort de mon
seigñr. Sa mort est mõ merite/ mõ refuge/ mõ
salut/ ma uie/ ⁊ ma resurrectiõ. Mon merite/
cest la miseratiõ du seigneur. Ie ne suis point
pouure de merite aussi longuemẽt q̃ le seigñr
des miserations sera en estre. Et si les miseri¬
cordes du seigñr sont grãdes/ ie suis grand en
merites. Dautãt q̃ cestuy est plus puissãt poͬ
sauuer/ dautãt suis ie plus asseure.
¶ Du mesme au .xxiii. Chap̃.
¶ Iay cõmis ung grãd peche: ⁊ me sens coul¬
pable de beaucop de pechez/ ⁊ si ne me despere
pas: car la ou les pechez ont abõde/ la aussi a
suꝑabonde la grace. * Celuy qͥ na pas espoir
dauoir pardon de ses pechez: il nye q̃ dieu soit
misericordieux. * Celuy faict grand iniure a
dieu/ qͥ se deffie de sa misericorde. Dautant qͥl
est en luy/ il nye que dieu ait charite/ uerite/ et
puissance/ esquelles choses gist toute mõ espe
rance: ascauoir en la charite qͥl a enuers moy
de me faire son filz adoptif/ en la uerite de sa
ꝓmesse/ ⁊ en la puissance de sa redẽptiõ. Que
ma folle pensee maintenãt murmure autant
q̃lle uouldra/ disant. Mais qui es tu/ ⁊ q̃lle est
ceste gloire/ ⁊ par quelz merites le cuyde tu a¬
uoir? Et ie respõdray en bõne cõfidẽce. Ie scay
biẽ a qͥ ie me suis submis/ * ⁊ q̃ ꝑ grãde amour
il ma faict son filz adoptif/ et qͥl est ueritable
en sa ꝓmesse/ ⁊ puissant pour le faire: ⁊ luy est
licite de faire tout ce qͥl ueult. Ie ne puis estre
espouente de la multitude de mes pechez se la
mort du seigñr uiẽt en ma memoire.
Rom̃.3.D. ¶ Ou est doncques ta
gloriatiõ? Elle est forclose. Par q̃lle
loy? Des oeuures? Nõ. Mais par
la loy de la foy.
¶ Origene sur lepistre aux Romains
au .iii. liure/ au .iii. Chap̃.
¶ Quãt doncq̃s icy dessus lapostre a mõstre/
quelle chose le iuif auoit dauãtaige ou quelle
estoit lutilite de la circõcision: ⁊ qͥl a enseigne
que p̃mier a eulx ont este baillees les parolles
de dieu/ ⁊ q̃ par ce il semblast qͥl uoulust extol
ler leur uãterie par laq̃lle coustumieremẽt ilz
sesleuoiẽt cõtre les gẽtilz: ⁊ q̃ derechief au con
traire il a en suyuãt mis au deuãt/ q̃ la iustice
de dieu est par la foy de Iesuchrist en toꝰ ceulx
qͥ croyẽt: ⁊ qͥl ny a nulle differẽce: mais q̃ tous
les iuifz ⁊ les grecz ont peche/ ⁊ ont affaire de
la grace de dieu: ⁊ qͥlz sõt iustifiez par la grace
⁊ la redẽption qͥ est faicte par Iesuchrist: ⁊ que
cestuy est le ꝓpiciateur par la foy: et q̃ celuy qͥ
est de la foy est de luy iustifie. Maintenãt cõ¬
me en dõnant la cõclusiõ de toutes ses cõfir¬
mations/ dit en ce lieu icy. Ou est dõcques ta
gloriatiõ? ⁊c. * Et dit q̃ la seulle iustificatiõ de
dieu suffit: tellemẽt que celuy qui croit seulle¬
mẽt/ est iustifie/ uoire aussi quãt nulle oeuure
ne sera faicte par luy. Car par la foy a este iu¬
stifie le larron sans les oeuures de la loy: car
sur ceste foy le seigͬ ne demãde pas q̃lle chose
il auoit faict par auãt: ⁊ ne attẽdit pas apres
qͥl eut creu q̃lle oeuure il feroit: mais le receut
cõme iustifie par seulle foy/ pour entrer auec
luy en paradis. Mais aussi ceste femme qui
est recitee en leuãgile selon sainct Luc: laq̃lle
ouyt aux piedz de Iesus. * Tes pechez te sont
pardonnez. Et derechief. * Ta foy ta sauuee/
Ua en paix. Mais aussi en plusieurs passai
ges de leuãgile lisons nous q̃ Iesuchrist a use
de telles parolles la ou il dit la cause du salut
estre la foy de celuy qͥ croit. Lhõme est doncq̃s
iustifie par foy: auq̃l ne seruẽt riẽs poͬ la iusti
stice les oeuures de la loy. * Mais ou la foy
nest pas/ laquelle iustifie le croyãt: quãt aussi
quelcun auroit les oeuures de la loy/ toutes¬
foys pource quelles ne sont pas edifiees sur le
fondemẽt de la foy/ cõbien quẽ apparẽce elles
soiẽt bõnes/ neãtmoins ne peuuẽt iustifier lou
urier sil est sãs la foy/ laq̃lle est le signacle de
ceulx qͥ sont iustifiez de dieu. Et qͥ sera celuy qͥ
se glorifiera de sa iustice/ quãt il oyt dieu et le
ꝓphete/ disant. * Que toute uostre iustice est
cõme le drap de la femme qͥ est en flux de sãg?
Parquoy doncques la seulle iuste gloriation
est en la foy de la croix de Christ.
¶ Ambroise sur lepistre aux Ro¬
mains/ au .iii. Chapitre.
¶ Iustifiez pour neant/ par la grace diceluy.
* Ilz sont iustifiez pour neãt: pource que sans
riẽs faire/ ⁊ sans rẽdre la pareille/ par la seulle
foy sont iustifiez par le don de dieu ⁊c.
Rom̃.4.A. ¶ La foy est reputee a
iustice/ a celuy qui croit en cestuy qͥ
iustifie linfidele.
¶ Du mesme/ au .iiii. Chapitre.
¶ Ce dist il/ pource que sans les oeuures de la
loy/ la foy est reputee a iustice a celuy qͥ croit/
cest adire au gẽtil qͥ croit en Christ/ cõme il fut
repute a Abraã. Cõment dõcques estiment les
iuifz estre iustifiez par les oeuures de la loy de
la iustificatiõ de Abraã: quãt ilz uoiẽt Abraã
estre iustifie/ non point par les oeuures de la
loy/ mais par seulle foy? La loy doncques na
pas de lieu/ quant linfidele est iustifie ꝑ seulle
foy enuers dieu/ selon le propos de la grace de
dieu. Ainsi dit il estre ordõne de dieu: affin que
la loy cesse/ ⁊ q̃ on demãdast seullemẽt la foy
de la grace de dieu/ pour le salut. Cõme aussi
dit Dauid ( Ce mesme cõferme il par lexẽple
du ꝓphete) La beatitude de lhõme est a celuy/
auquel dieu aggreablement receoit la iustice
sans les oeuures. Il dit ceulx biẽheureux des
quelz dieu a ce cõferme/ q̃ sans labeur/ ⁊ sans
aucune obseruation par seulle foy ilz soient
iustifiez enuers dieu. Il annonce doncques la
beatitude du tẽps/ auquel Christ a este naiz.
Cõme aussi faict le seigñr/ disãt. * Plusieurs
iustes et plusieurs ꝓphetes ont desire de ueoir
ce q̃ uous uoyez ⁊ ne lont pas ueu: ⁊ de ouyr ce
q̃ uous ouyez/ ⁊ ne lont pas ouy.
Psal.31. ¶ Biẽheureux sont ceulx
desq̃lz les iniquitez sõt pardõnees:
⁊ desquelz les pechez sont couuers.
Biẽheureux est celuy auquel dieu
na pas impute le peche.
¶ Ambroise au mesme lieu sur le
iiii. des Romains.
¶ Ceulx sont manifestemẽt biẽheureux aus¬
quelz sans labeur ou sans quelque oeuure les
iniqͥtez sont pardõnees/ ⁊ sont les pechez cou¬
uers sans requerre deulx aucunes oeuures de
penitẽce/ sinõ seullemẽt quilz croyent.
¶ Hylaire sur sainct Matthieu
au .ix. Canon.
¶ Ce esmouuoit les scribes/ q̃ le peche estoit
ꝑdõne de lhõme: car ilz ne regardoiẽt en Iesu¬
christ sinõ seullemẽt lhõme: ⁊ q̃ ce estoit de luy
pardõne/ q̃ la loy ne pouoit relaxer. Mais la
seulle foy iustifie. Puis ap̃s le seigͬ regarda ꝑ
dedẽs leur murmure/ ⁊ dist: qͥl estoit facile au
filz de lhõme de ꝑdõner les pechez en la terre.
* Mais toutesfois nul ne peult pardõner les
pechez/ sinõ dieu seul: ꝑquoy celuy qͥ les ꝑdõ¬
ne est dieu: car nul ne pardõne sinõ dieu.
¶ Hylaire sur sainct Matthieu/
au .xx. Canon.
¶ Les apostres oyant spirituellemẽt que nul
ne pouuoit estre sauue par la loy: quãt iceulx
aussi adonc estoiẽt en la loy. Car la uehemẽte
amour ⁊ faueur de la loy les tenoit. Iceulx
doncq̃s non ayãt encore du tout trouue la ue¬
rite du mistere euãgelicque: craignoient q̃ nul
ne peult estre sauue sans la loy: car aussi met¬
toiẽt ilz tout leur salut en la loy. Mais le sei¬
gneur osta leur ignorãce ⁊ leur craĩte par une
briefue ⁊ absolue raisõ/ disant. * Ce urayemẽt
est impossible quãt aux hõmes/ mais enuers
dieu il est possible. Car q̃lle chose semble estre
plus impossible au Iuif/ que de demãder le sa
lut de lhõme plus tost que de la loy? q̃ delais¬
ser derriere la loy/ ⁊ le testamẽt/ ⁊ ladoption/ ⁊
lheritaige/ pour le scãdale de la croix? Mais
q̃lle chose est il plus possible a la puissãce de
dieu: q̃ de sauuer par la foy? q̃ de regenerer par
leaue? q̃ de uaincre par la croix? q̃ de acquerir
par les euãgiles? que de uiuifier par la mort ⁊
par la resurrection? Quãt les apostres eurent
ouy ces choses/ incontinent creurent ⁊ dirent
quilz auoient delaisse toutes choses ⁊c.
¶ Athanaise sur lepistre ad Galatas.
¶ Mais pource que en la loy nul nest iustifie
enuers dieu: il est manifeste que le iuste uit de
foy. Et la loy nest pas de la foy: mais celuy qͥ
fera les oeuures uiura en icelles. Il monstre
doncques/ que par la loy les hõmes sont ren¬
dus execrables ⁊ subiectz a maledictiõ. Mais
par foy mõstre q̃ les hõmes sont remplis de be
nedictions. Maintenãt demõstre il plainemẽt
que celle foy aussi a en soy la puissance de iu¬
stifier: ⁊ prẽt Abacuch/ disãt. * Que le iuste ui
ura de foy/ et non pas de la loy. * Car la loy
aussi ne requiert pas seullement la foy/ mais
aussi les oeuures. Et a bien dit/ enuers dieu.
Car enuers les hõmes par aduẽture ceulx se¬
roiẽt estimez iustes qͥ seroiẽt adherãt a la loy.
Cõme furẽt les pharisiẽs qui se estimoient les
plus iustes en la p̃sence des hões. Et poͬtãt q̃
la loy ne iustifioit ꝑsõne a cause de la difficul
te dicelle: ⁊ q̃lle noꝰ rendoit subiectz a maledi¬
ction: la grace est uenue qui nous a mõstre le
chemin tendãt facilemẽt a iustice/ par laquel¬
le nous qui sommes iustifiez obtenõs benedi¬
ction. Il est doncques manifeste que la foy na
pas seullement eu la puissance de beneir/ ⁊ de
iustifier deuant que la loy fust baillee: mais
aussi apres quelle a este ordonnee icelle foy a
de plus en plus garde sa mesme puissance.
Actuũ.4.C. ¶ Aussi ueritable¬
mẽt nya il nul autre nom dessoubz
le ciel donne aux hõmes: auquel il
faille que uous soyez sauuez.
¶ Augustin de la lettre ⁊ de lesprit
au .xii. Chapitre.
¶ Certes nous nauons pas receu lesprit de ce
monde (dit le mesme predicateur tresconstant
de la grace) mais nous auõs receu lesprit qui
est de dieu: affin q̃ nous cõgnoissons q̃lles cho
ses nous sont donnees de dieu. Mais qui est
lesprit de ce monde icy/ sinon lesprit dorgueil.
* Par leq̃l leur cueur insipiẽt a este obscurcy:
ascauoir de ceulx qͥ nõt pas glorifie dieu con¬
gneu/ cõe dieu/ en rendãt graces: ⁊ ceulx aussi
ne sõt pas deceuz par autre esprit/ lesq̃lz igno
rãt la iustice de dieu/ ⁊ uoulant cõstituer leur
propre iustice/ ne sont pas subiectz a la iustice
de dieu. Dequoy me semble q̃ celuy est mieulx
le filz de dieu/ qͥ cõgnoit celuy de qͥ il a esperã¬
ce dauoir ce quil na pas encore: q̃ celuy qͥ attri
bue a soy ce quil a cõbien q̃ celuy qͥ a la chose
⁊ qui cõgnoit dont il a/ soit a p̃ferer aux deux
autres: uoire moyennãt quil ne estime estre ce
quil nest pas encore: ⁊ quil ne tõbe au uice de
ce pharisien: lequel combien quil rendist gra¬
ces a dieu des choses quil auoit * toutesfoys
ne demandoit riens cõme sil neust eu indigen¬
ce de riẽs pour augmẽter ⁊ parfaire la iustice.
Parquoy dõcques considerant ces choses icy
⁊ les traictant selon les puissances que le sei¬
gneur nous a dõne/ * nous trouuons q̃ lhõme
nest pas iustifie par les cõmandemẽs de bonne
uie: sinon par la foy de Iesuchrist. Cest adire/
non point par la loy des oeuures/ mais par
la loy de la foy: nõ point par la lettre/ mais ꝑ
lesprit: non point par les merites des sainctz/
mais par grace donnee pour neant.
¶ Augustin au mesme liure/ au
xiii. Chapitre.
¶ Cõbien aussi quil semble q̃ lapostre uiẽne a
redarguer ⁊ corriger ceulx ausq̃lz la circonci¬
sion estoit estimee/ tellement quil appelle ceste
circõcision la loy/ ⁊ aussi toutes telles manie¬
res de obseruatiõs/ * lesquelles maintenãt les
Chrestiẽs deboutẽt cõme umbres/ en tenãt ce qͥ
estoit promis par ces umbres: toutesfoys ne
ueult pas entẽdre la loy (par laq̃lle il dit que
nul nest iustifie) seullemẽt les sacremẽs qͥ ont
eu les figures de ꝓmesses/ mais aussi la loy qͥ
cõsiste es oeuures lesquelles si q̃lcun les faict/
il uit iustement: la aussi ou il est dit. * Tu ne
cõuoiteras point. Et affin q̃ ce q̃ nous disons
soit plus manifeste/ regardõs ceste loy des dix
cõmandemens. * Il est certain q̃ Moyse a re¬
ceu la loy en la mõtaigne poͬ ladministrer au
peuple/ escripte en tables de pierre du doigt
de dieu. Ceste loy est restraĩcte a ces dix cõmã
demẽs/ la ou nest riens cõmande de la circõci¬
sion/ ne de loblatiõ des bestes/ lesquelles aussi
maintenant ne sont pas sacrifiees des Chre¬
stiẽs. Dõcques en ces dix cõmandemẽs/ * ex¬
cepte lobseruatiõ du sabbat: q̃lle chose ne doibt
pas estre gardee des Chrestiẽs: soit de non fai¬
re des ydoles/ ne de les adorer/ ou de nõ auoir
autre dieu sinon ung seul dieu: soit de non prẽ
dre le nom du seigñr en uain: soit de porter hõ
neur aux parens: soit de euiter fornications/
homicides/ larcĩs/ faulx tesmoignages/ adul
teres/ ⁊ de non conuoiter les choses dautruy?
Qui sera celuy qͥ dira q̃ le Chrestien ne doibt
pas faire ces choses? * Maintenãt doncques
sainct Paul nappelle il pas ceste loy escripte
en ces deux tables/ lettre occisant? Parle il
seullement quãt il dit/ La lettre tue/ de la loy
de circoncision/ ⁊ des autres sacremens anciẽs
⁊ desia abolis? Cõmẽt lestimeriõs nous ainsi
quant en ceste loy est mis. Tu ne conuoiteras
point: par lequel cõmandement (combien quil
soit sainct ⁊ iuste ⁊ bon) il dit q̃ le peche la de¬
ceu/ ⁊ par ce la occis? Et q̃lle chose est ce. * La
lettre tue/ mais lesprit uiuifie/ sinõ que la loy
ne peult iustifier? Cõbien que plus euidẽment
au mesme lieu la ou il dit aux Corinthiens.
La lettre tue/ mais lesprit uiuifie/ ne ueult en
tendre autre lettre que ceste loy des dix cõmã¬
demens escripte en ces deux tables. Car il dit
ainsi. Uoꝰ estes lepistre de Christ/ administree
de par nous: escripte non pas dẽcre/ mais par
lesprit de dieu uiuant/ non pas en tables de
pierre/ mais en tables de la chair du cueur.
* Aussi ces neuf cõmandemens/ filz sont droi¬
ctemẽt gardez comme ilz sont escriptz il fault
estimer quilz nappartiẽnent pas a la loy des
oeuures par laquelle nul nest iustifie/ mais a
la loy de la foy par laquelle le iuste uit. Qui
sentira tãt absurdemẽt/ q̃ ladministration de
la mort figuree es tables de pierre ne soit pas
dicte de tous les dix cõmandemẽs: mais seulle
ment dung/ dequel appartiẽt au sabbat? Ou
mettrõs nous dõcques ces passaiges. * La loy
engẽdre ire: ⁊ la ou il ny a pas de loy/ aussi ny
a pas de preuaricatiõ: ⁊ le peche a este au mon
de iusques a la loy/ * ⁊ le peche nestoit pas im
pute quãt il ny auoit pas de loy: ⁊ ce que tant
de foys nous auõs dit. * Par la loy est la con¬
gnoissance du peche: et principallement ce/ la
ou il a plus euidẽment exprime ce dequoy il
est question. * Ie ne cõgnoissoye pas la cõcupi
scence/ si la loy ne eu dit. Tu ne conuoiteras
point. Et regarde bien tous ces passaiges/ et
uoye ascauoir sil dit ces choses pour la circon
cision ou le sabbat/ ou pour q̃lque autre um¬
bre dõnee par figure/ ⁊ non pas pource que la
lettre deffendant le peche ne iustifie pas lhõ¬
me/ mais plus tost le tue/ en augmẽtant la cõ
cupiscence ⁊ liniquite/ en accumulant preuari
cation: si ce nest q̃ la grace le deliure par la loy
de la foy qui est par Iesuchrist/ * quant la cha
rite est respandue en noz cueurs par le sainct
esprit qui nous est donne ⁊c.
¶ Augustin de la lettre ⁊ de lesprit
au .xxxi. Chapitre.
¶ Entendz maintenãt a ce q̃ nous auons uo¬
lunte de declarer: ascauoir si la foy est en la
puissance. * Car maintenãt parlõs nous de la
foy q̃ nous adioustons/ quãt nous croyõs q̃lq̃
chose/ non pas de celle que nous donnõs quãt
nous promettõs quelque chose: car aussi celle
est appellee foy. Mais nous disons autrement
⁊ y a difference de dire: il na pas eu de foy a
moy: ⁊ il ne ma pas garde la foy. Car la pre¬
miere signifie/ quil ne croit pas ce que iay dit:
⁊ la secõde/ quil na pas faict ce quil auoit dit.
Selon la foy que nous croyons/ nous sõmes
fideles a dieu: mais selon celle par laquelle est
faict ce qui est ꝓmis/ aussi dieu nous est fidele.
Et ce dit lapostre. * Dieu est fidele/ lequel ne
permet pas que uous soyez tẽtez plus q̃ uous
ne pouuez. Parquoy nous demãdons de ceste
foy par laq̃lle nous croyõs a dieu ou en dieu:
ascauoir selle est en la puissãce de lhõme. Car
de ce est il escript. * Abraam a creu a dieu/ ⁊ ce:
luy fut depute a iustice. Et la foy est deputee a
iustice a celuy qui croit en dieu qͥ iustifie linfi¬
dele. Regarde maintenãt ascauoir se quelcun
croit quãt il ueult ou sil ne croit pas quãt il
ne ueult pas croire. Que sil semble estre cõtre
la uerite/ * quest ce de croire/ sinon que de con¬
sentir estre uerite ce qui est dit? Mais si cõsen¬
temẽt est totallement du uueillant/ ueritable¬
mẽt la foy est en la puissance. Mais cõme dit
lapostre. * Il ny a pas de puissance sinon de
dieu. Quelle cause doncques ya il/ par laq̃lle
on ne noꝰ puisse aussi dire de icelle foy. Quel¬
le chose as tu que tu ne laye receu? Car aussi
dieu a donne que nous croyons.
Titũ.1.A. ¶ Paul seruiteur de
dieu/ ⁊ apostre de Iesuchrist selon la
foy des esleuz de dieu/ ⁊ selon la con
gnoissance de uerite ⁊c.
¶ Iehan Chrysost. sur lepistre sainct Paul
ad Titum/ en la premiere homelie.
¶ Regarde ie te prie cõment ce cõmencemẽt icy
est rẽply des benefices de dieu: ⁊ toute lepistre
est pareille. Par laq̃lle chose il excite ce sainct
homme/ pour de plus en plus soustenir les la
beurs poͬ la foy et la pitie: ⁊ nõ pas luy seul¬
lement/ mais anssi ceulx qui seroient de luy
enseignez. Car il ne nous est riens quasi plus
utile que de cõtinuellemẽt auoir memoire des
benefices de dieu: soit de ceulx qͥl donne cõmu
nement a tous/ soit de ceulx quil dõne separe
ment a ung chascun. Car si nous uenõs a noꝰ
embraser en lamour de quelque amy/ quant
nous receuons q̃lque benefice de luy/ ou quãt
nous ouyõs quelque mot gracieux ⁊ plaisãt
de luy: combien plus debuõs nous estre plus
prõptz a obeir a dieu/ quant nous uoyons de
quelz dangiers nous sommes deliurez de luy/
ausquelz nous auons este enuelouppez. Et se¬
lon la cõgnoissance de uerite. Mais il refere
en ce lieu icy la uerite a la figure: car aussi icel
le estoit cõgnoissance/ ⁊ estoit fidelite/ non pas
toutesfoys uerite: ⁊ si nestoit pas pourtãt men
songe/ mais figure ⁊ ymage en lesperãce de la
uie eternelle/ ⁊ la loy estoit en lesperance de la
uie presente. Car il dit. * Qui fera ces choses/
il uiura en icelles. Regarde cõbien il demon¬
stre par ce cõmencement la difference de la gra
ce ⁊ de la loy. Ceulx de la loy nestoient pas
esleuz/ mais nous. * Car mesme combien que
iceulx aucunesfoys ayent este appellez esleuz:
maintenãt ont ilz perdu ceste grace/ laquelle
dieu qͥ ne ment pas a ꝓmis aux autres deuãt
les tẽps du siecle: cest adire q̃ ce ne leur est pas
uenu seullement pour le remede de penitence:
mais ces choses icy estoiẽt prefixes de lõg tẽps
⁊ du cõmencemẽt. Et a mis ce mesme en plu¬
sieurs lieux: ascauoir quãt il dit. * Separe en
leuangile de dieu. Et derechief. * Il a aussi
predestine ceulx quil a presceu. Certainement
par ces choses est mõstree nostre noblesse: que
non pas de maintenãt/ mais de long temps et
mesme des le cõmẽcemẽt noꝰ sommes aymez:
laq̃lle (dit il) dieu qͥ ne mẽt pas leur a ꝓmis.
Psal.118.C. ¶ Rendz a ton serui
teur et me uiuifie: affin que ie gar¬
de tes parolles.
¶ Hilaire sur la. cxuiii. Pseaulme.
¶ Ceulx qui nont pas la conscience cõstante
dung cueur net/ ne peuuẽt prier par ceste uoix
du Prophete. Rendz a ton seruiteur. Car si on
faict digne retribution selon noz oeuures: noꝰ
deseruirons les peines de noz pechez ⁊ delictz.
* Mais cest aussi grande chose quãt lhõme a
telle confidence a dieu/ que de chanter. * Il ne
nous a pas faict selon noz pechez: ⁊ ne nous
a pas rendu selon noz iniustices. Car dautãt
que le ciel est loing de la terre autãt a il eslon
gne noz iniquitez arriere de nous: car cestuy a
cõgneu nostre formation. Cest grãde chose de
recõgnoistre en soy telle misericorde de dieu: et
scauoir la coustume de peche estre eslõgnee de
luy ⁊ quil est cõmence destre digne de la mise¬
ricorde de dieu. Mais ce ꝓphete icy/ au corps
duquel est la digne habitation de dieu/ qui est
plain du sainct esprit: ne pense point des cho¬
ses cõmunes ⁊ terriẽnes/ si nen parle pas. Cest
de sa liberte quil prie. Rendz a ton seruiteur.
Mais ꝑ aduẽture est ce ꝑ une trop grãde har¬
diesse/ de demãder le merite de sa retribution/
sãs aucune moderatiõ de cõfesse: ⁊ sans auoir
memoire destre situe au corps/ cest adire estre
dune uile ⁊ humble cõditiõ. Certes le ꝓphete
oste toute opinion de uanite ⁊ de uãterie quon
pourroit auoir de luy. Car quãt il eut dit par
la cõfidẽce de innocẽce/ rendz: aussi en soy mõ¬
strant seruiteur ⁊ en cõfessant sa cõditiõ/ a ad¬
iouste/ a tõ seruiteur. Parquoy cõstãment de¬
mãde ces choses/ qͥ se cõfesse estre le seruiteur
de dieu/ ⁊ nõ pas de peche: * car tout hõme qui
peche il est seruiteur de peche. Ie uiuray main
tenãt (dit il) ⁊ garderay tes parolles. Quãt il
dit Ie uiuray et si garderay/ ce nest pas chose
du tẽps p̃sent: mais la significatiõ de ceste pa¬
rolle se estend au temps a uenir. Et le ꝓphete
scait biẽ quãt ceste uie biẽheureuse ⁊ ceste uraye
uie des uiuãs sera. Mais maĩtenãt/ nous de¬
mourõs en la pouldre de la mort/ ⁊ sõmes de¬
dẽs le corps de mort: duquel lapostre prie estre
deliure/ disant. * Moy hõme miserable/ qͥ me
deliurera du corps de ceste mort? * Noꝰ auõs
aussi maintenãt une matiere ioincte a nous/
laq̃lle est subiecte a la loy de mort ⁊ de peche: ⁊
ꝑ la cõpaignie dicelle noꝰ prenõs la souillure
lũg a lautre au domicile de ceste chair caducq̃
⁊ foible: ⁊ ne peult estre la nature de uraye uie
se le corps nest glorifie en la nature de lesprit.
Le ꝓphete dõcques prie q̃ ceste retributiõ luy
soit faicte: affin quil uiue le tẽps de ceste uie a
uenir: par ce aussi quil enseigne en ung autre
lieu/ ou il dit. * Ie plairay au seigñr en la re¬
gion/ des uiuans. * Et si par auenture aucun
estime/ que ceste parfaicte grace de innocence/ ⁊
que ceste nettete digne de la uie celeste/ luy soit
rẽdue au sacremẽt de baptesme: que cestuy aye
memoire q̃ Iehan baptiste a dit. * Il est uray q̃
ie uous baptise en eaue de penitence: mais ce¬
ly qui uient apres moy est plus fort q̃ moy:
cestuy uoꝰ baptisera au sainct esprit ⁊ au feu.
Et qͥl aye memoire q̃ mesme le seigñr baptise
de Iehan/ disoit luy encore estant en ceste uie
corporelle. * Iay encore a estre baptise dũg au¬
tre baptesme. Autant doncques que lon peult
estimer/ ceste emundatiõ de parfaicte purete est
gardee aussi a faire apres leaue du baptesme.
* Car il y a beaucoup de scandales au monde
qui nous deffendẽt dauoir la parfaicte obser¬
uation des cõmandemẽs. Ie laisse derriere les
natures des corps/ lesquelles aucunesfois/ ou
par infirmite/ ou par les nourrissemẽs de ui¬
ces nous cõtraignẽt destre imparfaictz. Mais
quãt ceste mort sera uaincue/ ⁊ q̃ son aguillõ
sera rompu: quãt nous ouyrõs ⁊ uerrõs face
a face: adonc uiurõs nous urayemẽt ⁊ ensuy¬
urons les cõmandemens de dieu.
Psal.142.C. ¶ Ton bon esprit
me cõduira en la bõne terre. Seigñr
tu me uiuifieras a cause de tõ nom.
¶ Hylaire sur le pseaulme .cxlii.
¶ Aussi ceste ꝓfession de lhumaine uergõgne
est competente: que dautant que lhõme doibt
estre mene en la bõne terre/ quil ne le attibue
pas a ses merites/ ⁊ ne le demande point/ par
la satisfaction de quelque seruice: mais attend
tout ce affin q̃ le nom de dieu soit en luy glori
fie/ tellemẽt quil soit cõstitue en la bõne terre/
a cause de lhõneur du nom de dieu. Et poͬtãt
quil cõgnoit q̃ ceste terre ne luy peult estre dõ¬
nee au corps de ceste mort: poͬce q̃ la souillure
de la chair humaine/ par la coustume des ui¬
ces meslee en soy ne peult totallemẽt estre abo
lie/ se ce nest q̃ la nature soit muee: pourtãt re¬
quiert il estre uiuifie/ cõme sil ne uiuoit pas.
¶ Iehan Chrysostome au .iiii. Tome/
en la .lii. homelie/ sur le .xxiiii.
Chap̃. de sainct Matthieu.
¶ Uenez (dit il) les bienheureux de mon pere
possedez le royaulme qͥ uous est prepare des la
cõstitution du mõde: pource q̃ uous auez dõne
ce q̃ tousiours ne pouuiez auoir/ receuez ce q̃
eternellemẽt uous possederez. Uous qui auez
seme ung seul en la terre/ uous en aurez pour
merite au cẽtiesme double sur le ciel. * Car le
royaulme des cieulx na pas este cree tel que la
iustice de lhõme peult meriter/ mais tel que la
puissance de dieu la peu preparer. Car sil eut
uoulu creer le royaume des cieulx selõ les re¬
srictiõs de la iustice humaine: il le eut certai¬
nemẽt cree apres les oeuures des hões. Mais
poͬce q̃ maintenãt il na pas ordõne le salaire
des sainctz selõ le salaire des hões/ mais selon
sa largesse: pourtãt a il p̃pare le royaume des
cieulx au ciel/ deuãt qͥl creast les saĩctz au sie¬
cle. Et poͬtãt ceulx qͥl cõgnoit estre siẽs deuãt
la ꝯstitutiõ du mõde/ il les charge de telz far¬
deaux/ ⁊ les faict si lõguemẽt labourer/ quilz
sont faict dignes du royaulme celeste ⁊c.
1.Para.5.C. ¶ Pource quilz ont
appelle dieu quant ilz batailloient:
aussi dieu les a exaulce/ poͬce quilz
ont creu en luy.
2.Para.16.C. ¶ Certainement
les yeulx du seigneur contemplent
toute la terre: ⁊ donne force a ceulx
qͥ de cueur parfaict croyẽt en luy.
Hiere.5.A. ¶ Seigneur tes yeulx
regardent la foy.
Roma.14.D. ¶ Tout ce qui nest
pas de foy/ cest peche.
¶ Augustin cõtre deux epistres des Pe¬
lagiẽs/ au .iii. liure/ au .u. Chap̃.
¶ Nostre foy: cest adire la foy catholicq̃ discer
ne les iustes des iniustes/ nõ point par la loy
des oeuures/ mais par la loy de la foy. Car
le iuste uit de foy. Par laquelle discretion est
faict: q̃ lhome uiuãt sans faire homicide/ sans
larrecin/ sans faulx tesmoignage/ sans appe¬
ter la chose daultruy/ rendant lhonneur deu
aux parẽtz/ chaste iusques a la continence de
toute cõpaignie de femme/ uoire aussi en ma¬
riage/ tres large en aulmosnes/ tres patient
aussi ꝯtre les iniures/ qui ne ueult pas seulle¬
ment riens de laultruy/ mais aussi ne redemã
de pas ce quõ luy a oste: ou pareillemẽt en uẽ¬
dant tous ses biẽs ⁊ en les distribuãt aux po¬
ures/ ne possede riens de ꝓpre: toutesfois auec
ces louables meurs qui sõt en luy/ sil na une
droicte foy catholicq̃ en dieu: quant il partira
de ceste uie il sera dãne. Mais ung autre hõ¬
me aura pareillemẽt des bõnes oeuures/ ⁊ par
droicte foy laquelle besongne par charite: nõ
pas toutesfois tãt q̃ cest hõme plain de bõnes
meurs: il rassaisie son incõtinence par lhõne¬
stete de mariage/ il rẽd le deu de mariage char
nel/ ⁊ le demãde: ⁊ nõ pas seullemẽt poͬ auoir
generation/ mais aussi par uolupte/ uoire en
ayãt seullemẽt la cõpaignie de sa femme/ ce q̃
sainct Paul permet selon lindulgẽce a ceulx
qͥ sont mariez: toutesfois aussi ne souffre poĩt
patiẽment les iniures/ mais aucunesfois par
desir de uengeãce est emporte/ moyẽnant quil
puist dire. * Cõme aussi nous pardõnõs a noz
debteurs/ ⁊ quãt il est prie qͥl pardõne: il posse
de sa chose familiere uoire faisant aucunes
aulmosnes/ mais nõ pas si larges q̃ laultre:
il ne oste pas les choses daultruy/ mais tou¬
tesfois redemãde les siẽnes/ au moins par iu¬
gemẽt ecclesiasticque/ ⁊ nõ pas ciuil. * Certai¬
nemẽt celuy icy qͥ semble estre beaucoup moin
dre en meurs q̃ lautre: a cause de la droicte foy
quil a en dieu/ de laquelle il uit/ ⁊ selon laq̃lle
il se accuse en tous ses delictz/ et loue dieu en
toutes bõnes oeuures/ en attribuãt a soy hõte
⁊ uilennie/ ⁊ a dieu gloire/ ⁊ prenant de luy la
remissiõ des pechez/ ⁊ lamour des biẽs faictz:
quant il se partira de ceste uie/ ung tel hom¬
me sera deliure/ et regnera en la cõpaignie de
ceulx qui doibuẽt regner auec Christ. Quant
dõcques tous les iustes/ ⁊ les plus anciens/ et
les apostres ont uescu par droicte foy/ laq̃lle
est en Iesuchrist nostre seigñr: ⁊ qͥlz ont eu tãt
de sainctes meurs auec la foy: cõbien quilz ne
ayẽt pas este de uertu si parfaicte en ceste uie/
q̃ apres ceste uie doibt estre: neãtmoins tout le
peche qui les a tenu par lhumaine infirmite/
a este incõtinẽt efface par la pitie de ceste foy.
* Parquoy ny a que une seulle esperance de
toꝰ fideles gemissans soubz le fardeau de ceste
chair corruptible/ et soubz linfirmite de ceste
uie * ascauoir q̃ nous auons ung aduocat en¬
uers le pere/ qui est Iesuchrist iuste: ⁊ cestuy est
la propitiation pour noz pechez.
¶ Augustin cõtre Iulianum Pelagien
au .iiii. liure/ au .iii. Chap̃.
¶ Cõgnois dõcques q̃ les uertus ne sont pas
discernees par les offices/ mais par les fins.
Et est office/ ce que on doibt faire: mais la fin
est/ la cause poͬquoy il le fault faire. Et aĩsi/
quãt lhõme faict quelque chose la ou il sem¬
ble quil ne peche pas: sil ne le faict a la cause
pour laquelle il le doibt faire/ il est conuaincu
pecheur. Et tout bien que lhõme faict/ lequel
nest pas faict pour la cause que la uraye sa¬
piẽce enseigne qͥl doibt estre faict combien que
selon loeuure il semble estre bon/ par ce que la
fin nest pas droicte/ cest peche.
¶ Chryso. en son oeuure imparfaicte sur
sainct Matthieu/ au .uii. Chap̃.
¶ Gardez uous des faulx ꝓphetes/ qui uien
nent a uous en uestemens de brebis. * Quelz
sont les uestemens de brebis? espece de faincte
religiõ/ aulmosne faincte/ ce sont uestemẽs de
brebis ⁊ nõ pas loeuure de la brebis/ cõe aussi
toutes les aultres especes de pitie par lesq̃lles
se uestẽt les loups rauissans. Mais riens ne
extermine tãt le biẽ/ q̃ le biẽ simule: car les hõ
mes fuyẽt ⁊ se gardẽt du mal manifeste/ cõme
mauuais. Cest une grãde uertu du biẽ/ que de
cõgnoistre le mal: ⁊ est une ferme asseurãce de
salut/ de scauoir lequel tu doibs fouyr. * Il est
uray q̃ heresie est dãgereuse/ mais elle est fort
utile: elle est dãgereuse/ poͬce q̃ plusieurs sont
seduictz par icelle/ et sont ꝑdus. Mais elle est
utile: car les fideles sont esprouuez par icelle/
⁊ sont separez des infideles. Celuy qͥ murmu¬
re du peril de tẽtation/ il murmure du loyer de
probatiõ. Car repos ne se peult trouuer en nul
affaire tẽporel/ se p̃mieremẽt labeur ny a pre¬
cede: combien plus es choses spirituelles: se la
tẽtation ne precede/ la ꝓbation ne peult estre.
* Premieremẽt fault scauoir/ quil y a des to¬
tallemẽt faulx chrestiẽs ⁊ q̃ riens ne perd tant
les chrestiẽs q̃ ceste chose: car ilz estiment cõme
chrestiẽs tous ceulx qͥlz ouyrõt appeller chre¬
stiens. Et sil est manifeste quil y a des faulx
chrestiẽs: ou cestuy est faulx chrestien/ ou toy.
Si tu le es/ cestuy ne le est pas. Sil est faulx
chrestiẽ/ pourquoy lestime tu chrestien: duquel
Christ ta mande qͥl nest pas chrestien? Cõmẽt
estimeras tu celuy estre ton frere q̃ dieu ne con
fesse pas auoir pour filz? Mais par aduẽture
diras tu cõment puis ie dire q̃ cestuy nest pas
chrestien/ q̃ ie uoy quil cõfesse Christ/ ⁊ quil a
ung autel/ ⁊ quil offre le sacrifice de pain ⁊ de
uin/ lequel baptise/ ⁊ lit les escriptures des
sainctz/ ⁊ a toute lordre de prestrise? Se lhõme
saige ne cõfessoit pas Christ/ ⁊ q̃ sa payenne¬
rie fust manifeste: si tu estois deceu par sa sapiẽ
ce ⁊ sa gẽtilite/ ne seroit ce point par peu de sẽs
que tu serois seduict? Mais pource que main¬
tenant ilz cõfessent Christ/ mais non pas cõ¬
me Christ la cõmande: cest ta negligence se tu
es seduict de luy. Et ce que tu as dit de la simi
litude des misteres ecclesiasticques: escoute ce¬
ste respõce. Le singe aussi a tous les mẽbres de
lhõme/ ⁊ en toutes choses ensuit lhõe. Doibt
il pourtãt estre appelle hõme? * Pareillemẽt
aussi les hereticques ont tous les mysteres et
les ensuiuent: mais ilz ne sont pas de leglise.
Uois tu cõment Christ parle des hereticques
chrestiens/ quon les doibt fuyr pource que par
dehors semble quilz soiẽt en la ueneration de
Christ/ mais par dedẽs sont payẽs ce que lon
peult aussi cõgnoistre par ce quilz cõfessent: ⁊
ceulx sont beaucoup plus dãgereux/ q̃ les he
reticques Iuifz: car iceulx reiectez par les Apo
stres/ ⁊ cõme notez hors de la cõgregation des
chrestiẽs estoiẽt uagabondz ⁊ errãs/ ⁊ furtiue¬
mẽt en deceuoiẽt aucuns mal aduisez. Mais
ces autres icy sont fondez comme chrestiens/ ⁊
ont leurs eglises: ⁊ q̃ dis ie/ mesme aussi gou¬
uernẽt les eglises. Ilz subuertissent publicque
mẽt en toute liberte ⁊ sõt tellemẽt multipliez/
que au cõtraire les chrestiẽs sont plus tost ua
gues ⁊ fugitifz q̃ eulx. Desquelz loupz disoit
lapostre aux Ephesiẽs. * Ie scay q̃ apres mon
partement ilz entrerõt des loupz rauissans en
uous qͥ nespargneront pas le tropeau: ⁊ sorti¬
ront dẽtre uous/ en parlãt choses ꝑuerses/ poͬ
amener des disciples a eulx. Uoꝰ les cõgnoi¬
strez a leurs fruictz. * Car le fruict de lhõme est
la cõfessiõ de sa foy/ ⁊ les oeuures de sa cõuer¬
sation. Quãt dõcques uous uoyez ung hõme
chrestien: cõsiderez incõtinent/ si sa cõfesse con
uiẽt auec les escriptures/ il est uray chrestien.
Mais sil nest pas cõme Christ la cõmande/ il
est faulx. Il na pas refere le iugement de la
chrestiẽte au nom/ mais a la confession: car le
nom de Christ seullemẽt ne faict pas le Chre¬
stien: mais aussi la uerite de Christ. Car plu¬
sieurs cheminent au nom de Christ: mais peu
de gens cheminent en la uerite de Christ.
Hiere.9.F. ¶ Que le saige ne se
glorifie en sa sapience: que le fort ne
se glorifie en sa force/ ⁊ q̃ le riche ne
se glorifie en ses richesses: mais ce¬
luy qui se glorifie/ quil se glorifie en
ce quil me scait ⁊ congnoit/ que ie
suis le seigneur qui faictz miseri¬
corde et iugemẽt ⁊ iustice en la terre.
Car ces choses me plaisent/ dit le
seigneur.
¶ Hierosme au .ii. liure de son exposition/
sur sainct Matthieu/ au .xiii. Chap̃.
¶ Le royaume des cieulx est faict semblable
a lhõme marchãt/ qͥ demãde des bõnes perles:
⁊ quãt il a trouue une precieuse perle/ ⁊c. * Il
ya une precieuse perle/ cest la science du sau¬
ueur/ ⁊ le sacremẽt de sa passion/ ⁊ le secret de
sa resurrection. Que quant lhõme marchant
laura trouue/ sẽblable a Paul lapostre: il con
tẽne cõme les ordures ⁊ les ramonneures tou
tes les precedẽtes obseruations de la loy ⁊ les
mysteres p̃cedẽs des ꝓphetes/ ausq̃lz auoit ue¬
scu sãs reprinse/ affin qͥl gaigne Iesuchrist.
¶ Augustin au liure de ses medita¬
tions/ au .xiiii. Chapitre.
¶ Celle est la uie eternelle/ quilz te cõgnoissẽt
seul uray dieu/ ⁊ celluy q̃ tu as enuoye Iesu¬
christ. * Nous doncques qui auõs le grãd pre
lat/ lequel a perce les cieulx: ascauoir Iesus
le filz de dieu: tenõs la cõfesse de nostre esperã
ce. Car ta charite inestimable excede toute sciẽ
ce/ laquelle tu nous as monstre par ta pitie ⁊
bõte/ a nous qͥ en sommes indignes. Car aussi
tõ filz nostre dieu na pas prĩs les anges/ mais
a prins la semẽce de Abraam: faict semblable
en toutes choses a nous/ sãs peche. * Icelle ue¬
ritablemẽt est toute mon esperãce/ ⁊ toute ma
confidence. Car la portion dung chascun de
nous est au mesme Iesuchrist nostre seigneur
ascauoir la chair ⁊ le sang. Et ainsi la ou ma
portion regne/ la me crois ie regner. La ou ma
chair est glorifiee/ la me cõgnois ie estre glori¬
fie. La ou mon sang domine/ la cõgnois ie q̃
ie domine. Cõbiẽ que ie soye pecheur/ si ne me
deffie pas de la cõmunion de ceste grace. Et si
mes pechez lempesehẽt/ ma substãce le reqͥert.
Et si mes offẽses me forclosent/ la cõmunion
de la nature ne me reboute pas. Mais nostre
seigñr dieu est doulx ⁊ fort bening: ⁊ ayme sa
chair/ ses mẽbres ⁊ ses entrailles en soymesme
qui est dieu/ ⁊ en Iesuchrist nostre seigñr tres¬
doulx/ ⁊ tresbening/ ⁊ tresclemẽt * auq̃l nous
sommes ressuscitez/ ⁊ desia sommes mõtez au
ciel/ ⁊ desia sommes assis es lieux celestes. No
stre chair nous ayme. Et auons en luy la pre¬
rogatiue de nostre sang. Car nous sõmes ses
mẽbres ⁊ sa chair: ⁊ finablement cestuy est no¬
stre chief/ duquel est tout le corps: comme il est
escript: os de mes os/ ⁊ chair de ma chair. Et
iamais nul ne hayt sa chair. Et serõt deux en
une chair. * Ce mystere icy est grand/ ie dis en
Christ ⁊ en leglise dit lapostre.
¶ Augustin/ sur sainct Iehan au
ix. traicte/ au .ii. Chapitre.
¶ Ce sacrement icy est grand. * Et affin q̃ nul
nentendist la grãdeur de ce sacrement estre en
ung chascun qui a sa fẽme: il dit apres: mais
ie dis en Christ ⁊ en leglise. Quel est ce grand
sacremẽt? Ilz seront deux en une chair. Christ
doncques sest tellement ioinct a son eglise/
quilz sont deux en une chair.
¶ Augustin/ au liure de la lettre
⁊ de lesprit.
¶ Ung chascun cõgnoit par la loy de la foy:
que sil uit bien en aucune chose/ qͥl la par la
grace de dieu: ⁊ qͥl ne doibt auoir dautre part
sinon de luy/ la puissãce de parfaire sa uie en
dilection de iustice. Laquelle pensee faict lhõ¬
me fidele. Car pitie est la uraye sapiẽce. * La¬
quelle pitie/ les grecz appellent Theosebiam/
cest adire/ ueneration de dieu. Icelle ueritable¬
ment est louee quãt il est dit a lhõme ce qui est
leut au liure de Iob. Uoicy pitie est la sapien¬
ce. Si on uouloit interpreter uulgairement ce
mot icy Theosebia selon la signification du
mot: il peult signifier/ la ueneration de dieu:
laquelle principallemẽt est constitue en ce que
lame ne luy soit pas ingrate: dequoy aussi sõ¬
mes admõnestez de rendre graces a nostre sei¬
gneur/ pource tres ueritable ⁊ singulier sacrifi
ce. Car cestuy sera ingrat/ si ce quil a de dieu il
lattribue a soymesme/ ⁊ principalement la iu
stice/ cõme acquise de soymesme ⁊ de ses pro¬
pres oeuures. Par lequel uice aussi grãs per¬
sonnaiges ont este destournez de la stabilite de
la diuine substance/ ⁊ se sont abandõnez a lin¬
famete de ydolatrie. Cest celle sapiẽce qͥ est ap¬
pellee pitie par laquelle est adore le pere des lu
mieres/ duquel est tout bon don. Et est adore
de sacrifice de louẽge ⁊ par actiõs des graces:
affin q̃ celuy qui le honnore ne se glorifie pas
en soymesme/ mais en dieu.
¶ Si nous sommes sauuez par seulle foy/
comment doncques doibuent estre en¬
tẽdues ces autoritez icy/ lesquel¬
les semblent discorder auec
les precedentes.
Iaco.2.D. ¶ O toy homme uain
ueulx tu scauoir/ que foy sans oeu¬
ures est morte? Nostre pere Abraam
na il pas este iustifie par les oeu¬
ures en offrãt son filz Isaac sur lau¬
tel? Uoys tu comment la foy beson¬
gnoit auec ses oeuures: et par les
ouures la foy fut parfaicte? * Car
comme le corps sãs esprit est mort:
ainsi pareillement la foy sans oeu¬
ures est morte.
Rom̃.2.B. ¶ Certainement les
auditeurs de la loy ne sont pas iu¬
stes enuers dieu: mais les facteurs
de la loy seront iustifiez.
Ro.2.B. ¶ Gloire/ hõneur/ ⁊ paix
soit a tout hõme qui faict le bien.
Gala.5.A. ¶ Uous qͥ estes iusti¬
fiez en la loy/ uous estes desnuez de
Christ: uous estes tõbez de grace.
Car nous en esprit attendons par
foy lesperance de iustice. Car en Ie
suchrist/ la circõcision ne uault riẽs/
ne lincircõcision/ mais la foy qui be
songne par charite.
¶ Augustin au liure des .lxxxiii.
questions/ au .lxxui. Chap̃.
¶ Poͬce q̃ lapostre sainct Paul preschãt lhõ
me estre iustifie par la foy sãs les oeuures/ na
pas este bien entẽdu de ceulx qͥ ont tellemẽt re¬
ceu la parolle/ quilz estimoient que la ou une
foys ilz auoiẽt creu en christ/ uoire aussi quãt
ilz feroiẽt mal/ ⁊ qͥlz uiuroient pernicieusemẽt
⁊ malicieusemẽt/ quilz pourroiẽt estre sauuez
par la foy. Mais le passaige de ceste epistre
sainct Iacq̃s expose le mesme sens de lapostre
sainct Paul/ comment il le fault entendre. Et
poͬtãt use il de lexemple de Abraã/ ascauoir q̃
la foy est uaine son ne faict bien: pource aussi
que sainct Paul a use de lexemple du mesme
Abraã/ poͬ prouuer q̃ lhõme est iustifie sãs les
oeuures de la loy. * Car quãt il rememore les
bõnes oeuures de Abraã qͥ ont suiuy sa foy: il
demõstre assez q̃ sainct Paul lapostre na pas
enseigne par Abraam que lhõme soit tellemẽt
iustifie sans les oeuures par la foy/ q̃ si quel¬
cun croit quil ne luy appartienne pas de bien
faire: mais a plus tost ce enseigne/ affin que
nul ne se estime paruenir au don de iustifica¬
tion par les merites des precedentes oeuures/
laq̃lle iustification est par la foy. Car en ce cõ
tendoient les Iuifz de eulx preferer aux gen¬
tilz qͥ croyoiẽt en Christ: qͥlz disoiẽt/ q̃ par les
merites des oeuures precedẽtes qui sont en la
loy/ ilz estoient paruenus a la grace de leuan
gile: ⁊ pourtãt estoient plusieurs scandalisez
de ceulx qͥ dẽtre eulx auoiẽt creu/ a cause que
la grace de Christ estoit dõnee aux gentilz in¬
circoncis. * Dequoy lapostre sainct Paul dit
que lhõme peult estre iustifie par la foy sans
les oeuures precedant la iustification. Main¬
tenãt celuy qui est iustifie par la foy/ commẽt
peult il faire sinon iustemẽt: combien que par
auãt na riens faict iustemẽt: ⁊ est uenu a la iu
stification de la foy/ non point par le merite
des bõnes oeuures/ mais par la grace de dieu/
laquelle maintenant ne peult estre oyseuse en
luy/ quant desia faict bien par charite. * Que
sil se part de ceste uie incõtinẽt quil aura creu:
la iustification de la foy demeure auec luy: et
ne paruient pas a icelle par aucunes oeuures
precedentes (car elle nest pas donnee par meri¬
te: mais par la grace) ne par oeuures suiuan¬
tes pource quil nest point permis destre en ce¬
ste uie. Et poͬtant les deux sentẽces des deux
apostres Paul ⁊ Iacques ne sont pas cõtrai¬
res lune a lautre: quant lung dit que lhomme
est iustifie par la foy sans les oeuures/ ⁊ lau¬
tre dit q̃ la foy est uaine sans les oeuures. Car
Paul parle des oeuures qͥ precedent la foy: ⁊
Iacques parle des oeuures qui suiuẽt la foy.
1.Corĩ.13.A. ¶ Se ie parle lan¬
gaiges des hõmes ⁊ des anges/ ⁊ q̃
ie naye pas charite: ie suis faict cõ¬
me larain qui resonne/ ou la cymba
le qui tinte. Et si iay le don de pro¬
phetie/ ⁊ congnois tous mysteres et
toute sciẽce: ⁊ si iay toute la foy tant
que ie transmue les montaignes/
et que ie naye pas charite/ ie ne
suis riens.
¶ Augustin en la premiere quinquagene/
ou prologue de la .xxxi. Pseaulme.
¶ Ueritablement lapostre sainct Iacques en
son epistre a loue les oeuures de Abraam con¬
tre ceulx qͥ ne uouloiẽt nul biẽ faire/ ⁊ se pre¬
sumoient seullemẽt de la foy: duquel Abraã/
sainct Paul a loue la foy/ ⁊ si ne sont pas les
apostres ꝯtraires lung a lautre. Mais il par¬
le de loeuure qͥ est cõgneue a tous: ascauoir/ q̃
Abraam offrit a dieu son filz pour en faire sa¬
crifice. Cest une grãde oeuure/ mais de la foy.
Ie loue ledifice de loeuure faict sur le fonde¬
mẽt/ mais ie regarde le fondemẽt de la foy. Ie
loue le fruict de la bõne oeuure: mais ie recon¬
gnois la racine en la foy. Car se Abraã faisoit
ceste chose sans droicte foy: riens ne luy proffi
teroit quelle oeuure que ce fust. Derechief si
Abraam tenoit ainsi la foy/ q̃ quant dieu luy
cõmanderoit de offrir son filz pour en faire sa
crifice/ il pẽsast en soymesme/ ie ne le fais poĩt
⁊ toutesfois croy que dieu me deliurera cõbien
aussi que ie contẽne ses cõmandemẽs: * la foy
sans les oeuures seroit morte: ⁊ demoureroit
cõe la racine seiche/ sãs fruict ⁊ sterile. Quoy
doncq̃s? Ne debuõs nous preposer nulle oeu¬
ure a la foy? cest adire/ nul nest il dit bien faire
deuant la foy? * Certainemẽt toutes les oeu¬
ures qui sõt faictes deuãt la foy/ cõbien q̃lles
soient estimees des hommes louables : neant¬
moins elles sõt uaines. Et me semble quelles
sont semblables aux grãdes forces/ ⁊ a la le¬
giere course sans uoye. Que nul doncques ne
estime ses oeuures deuãt la foy estre bõnes: la
ou foy nestoit pas/ la ny auoit aussi nulle bõ¬
ne oeuure. * Lintẽtion faict la bõne oeuure: la
foy dresse lintẽtion. Et ne regarde gueres q̃lle
chose lhõme faict/ mais quelle chose il regar¬
de quãt il le faict/ ⁊ la ou il dresse les oeuures
de sa bonne gouuernãce. * Parquoy mes fre¬
res/ Abraam a este iustifie par foy: mais si les
oeuures nont pas precede la foy/ toutesfoys
ont elles suyui. Ta foy sera elle sterile? Se tu
ne es sterile/ icelle ne sera pas sterile. Et ainsi/
la foy selle est sans dilectiõ/ elle sera sans oeu
ure: car la dilectiõ ne peult estre oyseuse. * Ne
opposons point dõcques lapostre sainct Iac¬
ques a Paul: mais le mesme Paul a soymes
me: ⁊ luy disõs. Par ceste parolle aucunemẽt
nous permetz tu pecher sans estre puny/ quãt
tu dis Nous estimons q̃ lhõme est iustifie par
foy sãs les oeuures. Mais a ce diras tu. * La
foy qui besongne par charite/ cõmẽt par icelle
suis ie faict comme asseur/ si ie ne fais riens?
Mesme par icelle ne seray pas estime dauoir
esperãce/ ne ceste bõne foy/ si ie ne besõgne par
charite. O Apostre ie te oys. Me ueulx tu icy
louer la foy sans les oeuures? * mais dilectiõ
est loeuure de la foy/ laquelle dilectiõ ne peult
estre oyseuse quelle ne delaisse tout mal ⁊ q̃lle
ne faice tout le bien q̃lle peult. Et quelle chose
faict la dilection? Decline toy du mal/ si fais
bien. Tu loue dõcques ceste foy sans les oeu¬
ures: et tu dis en ung aultre lieu. * Se iay la
foy/ tellement que ie trãsmue les mõtaignes/
et que ie naye pas de charite/ il ne me proffite
riens. Doncques si la foy ne proffite a nulz
sans charite/ ⁊ que la ou sera charite il est ne¬
cessaire q̃lle besongne/ car icelle foy besongne
par charite: cõment doncques est iustifie lhõ¬
me par la foy sãs les oeuures? Lapostre respõ
droit. O toy homme pour ce te ay ie dit ceste
chose/ affin que tu ne te presumas de tes oeu¬
ures: et que tu ne estime dauoir receu la grace
de la foy/ par le merite de tes oeuures. * Ne te
presume pas doncques des oeuures deuant la
foy: congnois que la foy ta troune pecheur: et
si la foy qui test dõnee ta faict iuste/ doncques
elle trouue linfidele quelle a faict iuste. * La
foy (dit il) est reputee a iustice a lhomme qui
croyt en celuy qui iustifie linfidele. Se lin¬
fidelle est iustifie/ de linfidelle est faict ung
iuste: se le iuste est faict dung infidele/ quelles
sont les oeuures des infideles? Que linfidele
maintenãt se uante de ses oeuures/ ⁊ quil die.
Ie dõne aux pouures: ie ne oste riẽs a ꝑsonne:
ie ne cõuoite pas la femme daultruy: ie ne tue
personne: ie ne fais fraude a ꝑsonne: ie rendz
ce quon ma baille en garde sans quelque tes¬
moignage. Quil die toutes ces choses la. Ie
demande ascauoir sil est fidele ou infidele?
Et cõmẽt suis ie infidele (dit il) en faisant ces
choses? Cõmẽt sont ceulx infideles/ desquelz
il est dit. * Ilz ont seruy plus tost a la creatu¬
re q̃ au createur/ lequel est beneit a tousiours.
Cõment ne serois tu pas infidele? Quest ce/
si de toutes ces oeuures icy/ ou tu espere ce qͥl
en fault esperer/ mais nõ pas de celuy duquel
il le fault esperer: ou tu espere ce quil ne fault
pas esperer/ aussi de celuy duquel la uie eter¬
nelle doibt estre esperee? * Poͬ les bõnes oeu¬
ures/ tu as espere aucune felicite terriẽne: ⁊ de
ce es tu infidele: car ce nest pas le loyer de la
foy. La foy est une chose chiere/ mais tu las
estime poͬ bõ marche. Tu es dõcq̃s infidele/ ⁊
tes oeuures ne sont de nulle ualleur. Cõbien
q̃ tu remue les bras aux bonnes oeuures/ ⁊ qͥl
semble q̃ tu gouuerne tres bien ta nauire: tou¬
tesfoys tu te haste daller hurter aux roches.
Que si tu espere ce qͥl fault esperer/ cest adire
la uie eternelle/ mais nõ pas du seigneur dieu
par Iesuchrist/ * par leq̃l seul est dõnee la uie
eternelle: mais q̃ tu cuide pouoir paruenir a la
uie eternelle/ par la noblesse du ciel/ par le so¬
leil ⁊ la lune/ par les puissances de lair ⁊ de la
mer/ ⁊ de la terre/ ⁊ des estoilles: tu es infidele.
Mais croys en celuy qͥ iustifie linfidele/ affin
aussi que tes bõnes oeuures puissent estre bõ¬
nes oeuures. Car aussi ne les appelleray ie
pas bõnes tandis quelles ne procederont pas
de la bonne racine.
Rom̃.12.A ¶ A ung chascũ cõme
dieu a diuise la mesure de la foy.
¶ Athanaise/ en son exposition sur
lepistre aux Romains.
¶ Et pourtant q̃ dieu a diuise a ung chascun
la mesure de la foy: ce doncq̃s qui est faict nest
pas faict par ta uertu/ mais par la grace ⁊ dõ
de dieu/ soit grand ou petit. Dieu luy mesme
la dõne. Et en ce lieu ici la foy doibt estre prin
se poͬ la grace de dieu par laquelle souuẽt ilz
faisoiẽt les miracles. Et ainsi nostre foy est de
deux sortes. Lune cõme celle dequoy il est dit
Ta foy ta sauue. Lautre est le don de dieu par
laq̃lle sont faictz les miracles: cõme ce qui est
dit. * Se uous auez la foy cõme ung grain de
moustarde: uous direz a ceste mõtaigne ⁊c.
¶ Augustin au liure de la lettre
et de lesprit.
¶ Certes les auditeurs de la loy ne sont pas
iustes enuers dieu: mais les facteurs de la loy
seront iustifiez. Mais de quoy diroit il le grec
facteur de la loy estre iustifie sans la grace du
sauueur? Car en ce quil dit/ les facteurs de la
loy seront iustifiez/ il ne ueult pas dire que ce
se faice/ que par les oeuures ilz soiẽt iustifiez/
⁊ nõ par la grace: car en ce cõtrediroit il a soy
mesme/ cõme il die lhomme estre iustifie pour
neant par la foy sans les oeuures de la loy: ⁊
ne ueult autre chose entẽdre en ce qͥl dit/ pour
neant/ * sinõ que les oeuures ne precedẽt pas
la iustificatiõ. Mais fault ainsi entẽdre/ que
les facteurs de la loy serõt iustifiez: tellement
que nous cõgnoissons q̃ autrement iceulx ne
peuuẽt estre les facteurs de la loy/ ⁊ p̃mier ilz
ne sont iustifiez: Non pas que la iustification
uiẽgne aux facteurs/ mais que la iustificatiõ
precede les facteurs. Ou ueritablemẽt est dit/
quilz seront iustifiez: cõme sil disoit/ ilz seront
estimez ⁊ deputez iustes: cõme il est dit de quel¬
cun. Aussi iceluy uoulãt soy iustifier: cest adi¬
re/ qͥl fust estime ⁊ depute iuste. Parquoy noꝰ
disõs differẽtemẽt. Dieu sainctifie ses saĩctz/
⁊ ton nom soit sainctifie. Car lung est dit/ poͬ
ce quil a faict sainctz/ ceulx qui nestoiẽt pas
sainctz: lautre est dit/ q̃ ce qui est tousioͬs saĩct
enuers luy/ soit aussi estime et depute sainct
enuers les hõmes: cest adire/ q̃ sainctement on
le craigne. * Et ne soye pas esbahy qͥl dit que
iceulx font naturellemẽt les choses qͥ appar¬
tiennẽt a la loy/ ⁊ qͥl ne dit pas qͥlz les faicent
par lesprit de dieu/ ou par la foy/ ou ꝑ la gra¬
ce. * Car lesprit de grace faict ceste chose/ telle¬
ment quil restaure en nous limage de dieu/ en
laq̃lle naturellemẽt auõs este faictz. Car aussi
uice ⁊ peche est une chose cõtre nostre nature:
laquelle chose aussi guerit la grace: pour la¬
quelle nous disõs a dieu. * Aye mercy de moy:
gueris mõ ame/ car iay peche en toy. Et pour
tant sont les hõmes naturellement les choses
de la loy. Et ceulx qui ne font pas ainsi/ ilz
uiuent uitieusement: par lequel uice la loy de
dieu est ostee des cueurs.
Iob.9.B. ¶ Combien grand suis
ie/ pour respõdre a luy: ⁊ pour parler
de mes parolles a luy? Quãt aussi
ie auroye aucune chose iuste/ si ne
respondray ie point/ mais feray de¬
precatiõ a mõ iuge. Se ie me ueulx
iustifier: ma bouche me condẽnera.
Se ie me monstre innocẽt: il me re¬
prouuera mauuais. Iauoye honte
de toutes mes oeuures ⁊c.
Iob.10.B. ¶ Tu mas dõne la uie
⁊ la misericorde: ⁊ ta uisitatiõ a gar¬
de mon esprit. Et si ie suis infidele/
malediction est sur moy: mais si ie
suis iuste: aussi ne esleueray ie pas
mon chief comme saoule dafflictiõ
⁊ de misere.
Iob.15.B. ¶ Quest ce de lhomme
pour estre sans macule/ ⁊ poͬ se mõ¬
strer naiz iuste de la femme? Uoicy
entre ses sainctz nul nest immua¬
ble/ ⁊ les cieulx ne sõt point netz en
sa presence: combien plus sera lhõ¬
me inutile ⁊ abhominable?
Iob.25.B. et .7.D. ¶ Lhomme
peult il estre iustifie acõpare a dieu:
ou peult il estre monstre net/ quant
il est naiz de la femme?
Esai.64.C. ¶ Aussi sommes noꝰ
tous faictz comme souillez: et tou¬
tes noz iustices sont cõme le drap
de la femme en flux de sang.
Eccl.7.C. ¶ Il nest hõme iuste en
la terre qui faice bien/ ⁊ qͥl ne peche.
¶ Augustin en son Manuel/ au
lxiii. Chapitre.
¶ Pareillemẽt aussi toute la uie/ de leage des
ia usant de raison/ cõbien quelle soit excellẽte
en fecondite de iustice: si nest elle pas faicte sãs
la remissiõ des pechez. Car tandis que les en¬
fans de dieu uiuẽt mortellemẽt ilz bataillent
auec la mort. Et cõbien que de eulx soit dit ue
ritablement * tous ceulx qui sont menez par
lesprit de dieu/ sont enfans de dieu: toutesfoys
ilz sont tellemẽt excitez par lesprit de dieu/ ⁊ cõ
me enfans de dieu proffitẽt a dieu: q̃ aussi par
leͬ esprit qͥ les charge merueilleusemẽt a cause
du corps corruptible/ deffaillẽt deulx mesmes
en aucuns mouuemẽs humains/ cõe filz des
hõmes: ⁊ pourtãt pechẽt. Mais il y a differen
ce/ ⁊ fault scauoir cõmẽt on parle. Car cõbien
q̃ tout crime soit peche/ nõ pourtãt tout peche
nest pas crime. Parquoy noꝰ disons que la uie
des sainctz tãdis quon uit en ceste mort peult
bien estre trouuee sans crime/ * mais si noꝰ di¬
sons q̃ nous nauõs point de peche (comme dit
lapostre) nous nous seduisons nous mesmes/
⁊ ny a pas de uerite en nous.
¶ Gregoire en ses morales/ au .xxii.
liure/ au .ui. Chapitre.
¶ Ilz sõt aussi aucuns/ lesq̃lz quãt ilz fõt au¬
cuns biẽs/ ilz oubliẽt incõtinent leͬs pechez: ⁊
fichẽt loeil du cueur/ en la cõsideration des bõ
nes oeuures qͥlz fõt: ⁊ de ce sestimẽt desia saĩctz
parquoy entre les biens qͥlz font/ ilz ostent la
memoire de leurs maulx/ ausq̃lz par aduẽtu¬
re sõt encore enlacez. * Lesquelz ascauoir/ silz
cõsideroient diligẽment les rigueurs du iuge:
ilz craindroient plus de leurs maulx quilz ne
se resiouyroient de leurs biens imparfaictz: ilz
regarderoient que plus tost sont debteurs des
choses qͥlz doibuẽt faire/ qͥl ne payẽt par leurs
bonnes oeuures la partie desia deue. Et ainsi
selon la maniere du uoyager/ nous ne debuõs
nullement regarder quel chemin nous auons
faict: mais quel chemin nous auons encore a
parfaire. Nous debuons plus tost dõcques re¬
garder les biens que nauõs point encore faict:
q̃ ceulx desq̃lz nous resiouyssons de les auoir
desia faict. Et aussi souuẽt sont les esleuz ten
tez de tel uice/ ⁊ souuẽt est suggere a leur cueͬ/
q̃ de reduire a memoire tous les biens qͥlz ont
faict/ ⁊ de se resiouyr de la liesse de asseurance.
Mais silz sõt urayemẽt elleuz: ilz destournẽt
leurs yeulx de leur pensee de ce en quoy ilz se
complaisent ⁊ reprimẽt en eulx toute la liesse
des biens desia faictz: ⁊ ont tristesse de ceulx
quilz entendent nullement auoir faict. Ilz se
estiment indignes: ⁊ eulx seullemẽt ne uoyent
point leurs biens/ qui sont de tous ueuz par
bon exemple ⁊c.
¶ Hierosme/ au dialogue contre
les Pelagiens.
¶ Mais ie te interrogueray ung petit/ quelle
chose tu sens de ce lieu de lapostre quil dit aux
Philippẽses. * Nõ point par ce q̃ desia ie laye
receu/ ou q̃ desia ie soye parfaict ⁊c. Et afferme
q̃ tousioͬs a mis en oubly les choses passees/
⁊ sest estẽdu aux choses qͥ sont deuãt luy: par¬
quoy enseigne que les choses passees doibuẽt
estre oubliees/ ⁊ les choses a uenir doibuent
estre faictes: tellement q̃ ce quil a auiourdhuy
estime parfaict/ quãt il sest estẽdu aux choses
meilleures/ q̃ demain par raison il mõstre estre
ĩparfaict. Et ainsi par tous les degrez (ueu q̃
iamais il nest arreste/ mais q̃ tousioͬs est en la
course) qͥl enseigne la chose estre ĩparfaicte q̃
nous qͥ sommes hõmes estimõs estre parfaict/
* ⁊ q̃ la seulle perfectiõ ⁊ la uraye iustice doibt
estre attribuee seullement aux puissances de
dieu. Selon le ꝓpos (dit il) ie poursuis le pris
de la uocation suꝑnelle de dieu par Iesuchrist.
O Paul apostre/ pardonne moy cõme a ung
petit hõme cõfessant ses pechez si hardimẽt ie
demãde. Tu dis q̃ encore tu ne la pas receu/ ne
encore cõprins/ ⁊ q̃ tu ne es point encore par¬
faict/ ⁊ que tu metz tousiours en oubly les cho
ses passees/ ⁊ te estẽdz aux choses aduenir/ poͬ
ueoir si aucunemẽt tu pourras uenir au deuãt
en la resurrection des mortz/ ⁊ obtenir le pris
de la uocation supernelle. Et cõment infere tu
incõtinent apres? Nous tous dõcques qͥ som¬
mes parfaictz/ nous sauourõs ceste chose? ⁊ q̃
sauourõs noꝰ? q̃ nous sommes parfaictz? que
nous auõs cõprins ce q̃ nous nauõs point cõ¬
prins? ou prins ce q̃ nous nauõs point? ou estre
parfaictz/ qͥ ne sõmes point encore parfaictz?
Quelle chose doncq̃s sauourõs nous? mesme
q̃lle chose debuõs noꝰ sauourer/ qͥ ne sommes
point encore parfaictz? * De nous ꝯfesser estre
imparfaictz: ⁊ q̃ ne lauõs point encore cõprins
ne receu. Icelle est la uraye sapiẽce de lhõme/ q̃
de se cõgnoistre estre imparfaict: ⁊ que (poͬ ma
niere de parler) la perfection de tous iustes ui
uant en la chair est imparfaicte.
¶ Le mesme Hierosme/ cõtre Pelagien.
¶ Pour laq̃lle chose aussi le grãd poete Flac¬
cus a escript en une Satyre. Certainemẽt nul
nest naiz sãs uice: cestuy est le meilleur qͥ est cõ¬
trainct par les plus petis. * Aucun des nostres
a tres biẽ dit. Les philosophes patriarches des
hereticq̃s/ ont macule la purete de leglise par
doctrine ꝑuerse: tellemẽt qͥlz ne scaiuẽt pas ce
estre dit de la fragilite humaine. De quoy se
glorifie la terre ⁊ la cendre? Principalement
quãt des mesmes lapostre dit. * Ie uoy une au
tre loy en mes mẽbres. Et derechief. Ie ne fais
pas le bien q̃ ie ueulx/ mais ie fais le mal q̃ ie
ne ueulx pas. Sil ne faict pas ce qͥl ueult: cõ
ment peult estre uray ce qui est dict: que lhõme
peult estre sans peche sil ueult? Par q̃lle rai¬
son peult il estre ce quil ueult: quant lapostre
afferme quil ne peult acomplir ce quil desire?
Quãt ie me estimeray estre uenu en la fin des
uertus: adonc auray ie le cõmencemẽt. * Celle
seulle perfection est aux hommes/ que de eulx
congnoistre estre imparfaictz.
¶ Fulgence/ en son premier liure
ad Monimum.
¶ Certainemẽt encore nest pas maĩtenãt par¬
faicte (cõme par maniere de dire) la perfection
des dõs diuins: cõe la ou tout parfaict est indi
gne de ꝑfection. * Car celuy qͥ a dit. Noꝰ tous
dõcques qͥ sõmes parfaictz/ sentõs ceste chose:
le mesme dit. Non pas q̃ desia ie laye receu/ ou
q̃ desia ie soye parfaict. Il a este doncques par¬
faict par espoir de glorification a uenir: mais
il a este ĩparfaict par le fardeau de corruption
⁊ de mortalite. * Car le corps qui se corrompt
apesanty lame: ⁊ la terriẽne habitation depri
me le sens ayant plusieurs cogitations. Il a
este parfaict par latẽte du don: il a este impar¬
faict par la fatigation de la bataille. Il a este
parfaict de ce quil seruoit de sa pẽsee a la loy
de dieu: il a este imparfaict de ce q̃ de sa chair
seruoit a la loy de peche. Il a este parfaict en
ayant desir de estre deslie/ ⁊ destre auec Christ:
mais il a este imparfaict q̃ aussi longuement
quil fut au corps/ il estoit pelerin au seigneur.
Il a este parfaict en cõgnoissant parfaictemẽt
q̃ dieu est puissant de faire tout ce qͥl a promis:
mais il a este imparfaict de ce q̃ * dieu na pas
faict encore en ses sainctz aucunes choses de
celles quil a promis. Poͬ laquelle chose aussi
tous les iustes anciens (cõme dit le mesme apo
stre) esprouuez par le tesmoignage de foy/ ne
sont point parfaictz/ sãs la perfectiõ de ceulx
qui suiuent: cõme aussi les sainctz qui suiurõt
ne peuuent estre parfaictz/ sans la perfection
des precedens. Et ainsi adonc sera donne le
don parfaict/ quant leternelle glorificatiõ se¬
ra donne aux sainctz.
¶ Chrysostome en son oeuure im¬
parfaicte/ au .ui. Chapitre.
¶ Si ung chascun considere les mouuemens
de sa chair/ il sera trouue qͥl ne fera nul bien:
car tout bien est de nous acomply en contredi¬
sant a nous mesme/ par ce que la nature de la
chair est contraire a bien.
¶ Augustin/ au liure de la lettre
⁊ de lesprit.
¶ Pourtãt acõplirons nous ce premier cõmã
demẽt de iustice/ par lequel il nous est cõmãde
de aymer dieu de tout nostre cueur et de toute
nostre ame/ ⁊ de toute nostre pẽsee/ auquel est
lautre cõsequent/ ascauoir de aymer son pro¬
chain: nous lacõplirons dis ie en icelle uie la
ou nous uerrons face a face. Mais pource
aussi nous est ce cõmandemẽt commande icy:
affin q̃ soyõs admõnestez q̃lle chose nous deb¬
uõs demãder par soy/ ⁊ la ou noꝰ debuõs met¬
tre nostre esperãce/ ⁊ cõmẽt nous debuons de¬
laisser les choses passees ⁊ noꝰ estẽdre aux cho
ses a uenir. Et par ce autãt qͥl me sẽble/ cestuy
proffite beaucoup en ceste uie quãt a la iustice
qͥ se doibt parfaire: leq̃l en proffitãt cõgnoit cõ
bien quil est loing de la perfection de iustice.
Esa.10.D. ¶ La coignee se glori
fiera elle cõtre celuy qͥ en frappe: ou
la sye se esleuera elle cõtre celuy qui
la tire? Cõme si la uerge se esleuoit
cõtre celuy qui la eslieue/ ⁊ que le ba¬
ston se eslieue/ lequel nest que boys?
Esaie.14.F. ¶ Certainement le
seigneur des armees a delibere: ⁊ qͥ
le pourra amolir? ⁊ sa main est esten
due/ ⁊ qui la destournera?
Esaie.64.C. ¶ Aussi maintenãt
seigñr/ tu es nostre pere/ mais nous
sommes terre: tu es aussi nostre for¬
mateur/ ⁊ nous sommes tous/ les
oeuures de tes mains.
Hiere.11.D. ¶ Mais seigneur tu
mas monstre/ ⁊ lay congneu: tu mas
declare leurs estudes ⁊c.
Baruch.2.B. ¶ Iustice appartiẽt
a nostre seigñr dieu: mais a nous et
a noz peres appartiẽt confusion de
face/ comme est celle iournee.
Daniel.5.F. ¶ Mais aussi nas
tu pas glorifie dieu qͥ a ton halaine
en sa main/ ⁊ toutes tes uoyes.
Daniel.3.D. ¶ Tu as faict en
uray iugemẽt/ toutes les choses que
tu as faict uenir sur nous/ ⁊ toutes
les choses que tu nous a faict.
Daniel.4.G. ¶ Il faict selon sa
uolunte: tant es uertus du ciel que
aux habitans de la terre: ⁊ ny a nul
qui resiste a sa main/ ⁊ qui luy die:
pourquoy las tu faict?
¶ Augustin en sa seconde quinquagene/
au prologue du .lxx. pseaulme.
¶ Certainement lamour ⁊ la crainte de dieu
me esmeut fort. * La crainte poͬce qͥl est iuste.
Sõ amour/ poͬce qͥl est misericordieux. Qui
seroit celuy qͥ luy diroit sil dãnoit le iuste/ q̃lle
chose as tu faict? Cõbien dõcques est grãde sa
misericorde de iustifier celuy qͥ est iniuste? De
ce auõs nous ouy aussi lapostre qui noꝰ a este
leut lequel principalemẽt loue ceste grace: par
laquelle louẽge il auoit les Iuifz ennemis cõ
me eulx presumans de la lettre de la loy/ ⁊ cõ
me aymant leur iustice/ ⁊ eulx uantãt/ desq̃lz
il dit. * Ie leur dõne tesmoignage/ quilz ont le
zele de dieu: mais non pas selon sciẽce. * Et cõ
me sõ luy disoit: quest ce dauoir le zele de dieu
⁊ non selon science: il dist apres incõtinent: car
eulx estãt ignorãs de la iustice de dieu: ⁊ uou¬
lant leur propre cõstituer/ ilz ne sont pas sub¬
iectz a la iustice de dieu. Eulx glorifiãs/ dit il
cõme des oeuures ilz se sorclosent de la grace:
et cõme presumant faulsement de leur sante:
refusẽt la medecine. Cõtre telz auoit dit le sei¬
gneur. * Ie ne suis point uenu poͬ appeller les
iustes/ mais les pecheurs a penitẽce. Les sains
nont q̃ faire de medecin/ mais ceulx qͥ sõt ma¬
lades. * Cest doncq̃s toute la plus grãde sciẽce
de lhõme/ q̃ de scauoir q̃ par soy il nest riẽs: ⁊ q̃
tout ce qͥl est/ il est de dieu ⁊ quil est pour dieu.
Ceste grace dõcques loue lapostre: de ce deser¬
uit il auoir les iuifz ennemis/ qͥ se glorifioient
de la lettre de la loy ⁊ de leur iustice.
¶ Dõcq̃s en ta iustice ⁊ non pas en la miẽne.
Car q̃lle chose a p̃cede par ma iustice? Iniqͥte.
* Et quant ie seray iuste: ce sera de ta iustice:
car ie seray iuste par la iustice qui me sera don
nee de toy: ⁊ sera ainsi la mienne/ que aussi se¬
ra la tienne/ cest adire/ qͥ me sera dõnee de toy.
Car ie croy en celuy qui iustifie linfidele: affin
que ma foy soit deputee a iustice. Ce sera dõc¬
ques aussi tellement ma iustice: non pas tou¬
tesfoys comme la mienne propre/ non pas cõ¬
me donnee de moymesme/ comme estimoient
ceulx qui se glorifioient sur la lettre et refu¬
soiẽt la grace. Et sil est dit en ce lieu la. * Sei¬
gneur iuge moy selõ ma iustice. Certainemẽt
il ne se glorifioit pas en sa iustice: mais retour
ne toy a lapostre/ disãt. * Quelle chose as tu/
q̃ tu ne laye receu? ⁊ ainsi/ dis ta iustice/ affin
que tu aye memoire que tu las receu. * Car tu
es mon firmament ⁊ mon refuge. * Ueritable
ment la grace de Christ te faict ferme/ ⁊ immo
bile alencõtre de toutes les tentations de len¬
nemy. Mais aussi la ou est lhumaine fragili
te/ la est encore la p̃miere captiuite: illec est la
loy aux membres repugnante a la loy de la
pensee: ⁊ uoulant mener lhomme prisõnier en
la loy de peche. Le corps qui est corrompu ag¬
graue lame. Combien que tu soye ferme par
la grace de dieu: tandis que tu porte encore le
uaisseau de terre/ auquel est de thresor de dieu:
il fault aussi auoir quelque crainte de ce uais¬
seau de terre. Tu es dõcques mon firmamẽt/
affin que ie soye ferme en ce siecle icy contre
toutes tentations: mais se elles sont grandes
⁊ quelles me troublent/ tu es mon refuge.
Osee.5.B. ¶ Ilz ont transgresse
au seigneur: car ilz ont engẽdre des
filz estrangiers.
Osee.6.B. ¶ Car ie demãde mi¬
sericorde/ et non pas sacrifice: et de¬
mande la science de dieu plus que
les holocaustes.
¶ Augustin au .iiii. liure/ au .xuii. chap̃.
sur Genese a la lettre.
¶ Cest doncques nostre souuerain ⁊ humble ⁊
le urayemẽt fidele repos: q̃ cõe dieu sest repose
de toutes ses oeuures: aussi pareillemẽt q̃ noꝰ
ne esperõs reposer en aultruy q̃ en luy/ de tou
tes les oeuures/ nõ pas seullemẽt des nostres/
mais aussi des siẽnes: * ⁊ q̃ nous desirõs apres
noz bõnes oeuures ce q̃ nous ꝯgnoissons estre
en noꝰ: ascauoir q̃lles soiẽt plus tost a luy q̃ a
nous: affin aussi q̃ apres ses bõnes oeuures il
repose en noꝰ/ quãt apres lesdictes bõnes oeu¬
ures q̃ noꝰ aurõs faict par ce qͥl noꝰ a iustifie/
il nous dõne pareillemẽt repos en luy. Car ce
noꝰ est grãde chose dauoir este de luy: mais ce
sera plus grãde chose dauoir en luy repose.
Esai.45.D. ¶ Ilz diront dõcques
auec le seigneur. Les iustices ⁊ lem
pire sont a moy. Ilz uiẽdront a luy:
et seront confondus tous ceulx qui
repugnent a luy. Toute la semence
de Israel sera iustifiee auec le sei¬
gneur/ ⁊ sera louee.
Baruch.1.C. ¶ A nr̃e seigñr dieu
appartiẽt iustice: mais a noꝰ appar¬
tiẽt cõfusion de nr̃e face. Car nous
auons peche en nostre dieu ⁊ nauõs
point creu/ en nous deffiãt de luy.
Esa.50.C. ¶ Le seigͬ dieu est mõ
ayde: ⁊ pourtãt ne suis ie pas ꝯfus.
Pourtãt ay ie mis ma face cõme la
pierre tresdure: ⁊ scay biẽ q̃ ie ne se¬
ray pas cõfus. Celuy qͥ me iustifie
est pres. Qui luy cõtredira?
Esa.53.D. ¶ Luy qͥ est iuste/ iusti¬
fiera plusieurs de mes seruiteurs
par sa science/ ⁊ luy mesme portera
leurs iniquitez. Pourtãt luy en par
tiray ie plusieurs: ⁊ diuisera les des¬
pouilles des fortz: poͬce qͥl a baille
son ame a la mort: et a este repute a¬
uec les pecheurs.
1.Corĩ.1.D. ¶ Par luy aussi uous
estes en Iesuchrist: lequel nous est
faict sapience ⁊ iustice/ ⁊ sainctifica
tion/ ⁊ redemption.
1.Corĩ.6.C. ¶ Ne uueillez errer:
aussi les fornicateurs ou ceulx qui
seruent aux ydoles ⁊c. ne possederõt
pas le royaulme de dieu. Et auez
urayemẽt este aucunesfois ces cho¬
ses icy: mais uous en estes lauez/ et
en estes iustifiez ⁊ sainctifiez/ par le
nom de nostre seigneur Iesuchrist ⁊
par lesprit de nostre dieu.
Titũ.3.B. ¶ Affin que nous qui
sommes iustifiez par la grace dice¬
luy noꝰ soyons heritiers selon lespe
rance de la uie eternelle.
¶ Augustin/ ad Bonifacium/ en la .u.
epistre en la lettre de L.
¶ Il ny a ne iuste ne iustifiant/ sinon dieu. Ia
naduiẽgne aussi q̃ nul de nous se die tellemẽt
iuste/ ou qͥl uueille cõstituer sa iustice/ cest adi¬
re/ cõme dõnee a luy par soymesme/ ueu quil
luy est dit. * Quelle chose as tu q̃ tu ne laye
receu? Ou qͥl soit si hardy q̃ de se dire sans pe
che en ceste uie/ cõme iceulx ont dit en nr̃e co¬
latiõ/ qͥlz sont en ceste eglise laquelle desia na
ne macule ne souillure ne aucune telle chose:
ignorantz ce seullemẽt estre acõply en ceulx qͥ
sortẽt de ce mõde incõtinẽt apres le baptesme
ou apres q̃ les pechez sont pardõnez q̃ lon de¬
mande estre pardonnez par loraison. * Mais
adonc sera a uenir en toute leglise q̃lle soit to¬
tallemẽt sãs macule ou souillure ou telle ma¬
niere de chose/ quant on pourra dire. * Mort
ou est ta uictoire? Mort ou est ton aguillon?
Mais laguillon de la mort est le peche. Si en
ceste uie/ ou le corps qͥ est corrompu apesanty
lame/ leur eglise est desia telle: ilz ne doibuent
pas dõcques dire a dieu/ ce q̃ le seigñr nous a
cõmãde de prier. * Pardõne nous noz debtes.
* Cõe il soit q̃ toutes choses soiẽt pardõnees
au baptesme: cõme quoy demãdera leglise ce¬
ste chose/ si aussi desia en ceste uie na souillure
ne macule ou aucune telle chose? Quilz contẽ
nent aussi lapostre sainct Iehan cryãt en son
epistre. * Se nous disons q̃ nous nauõs point
de peche: nous noꝰ seduisons nous mesmes/ et
la uerite nest pas en nous. Si nous cõfessons
noz pechez: il est fidele ⁊ iuste poͬ nous pardõ¬
ner noz pechez: ⁊ pour nous nettoyer de toute
iniqͥte. Pour ceste esperance/ dit toute leglise.
* Pardõne nous noz debtes: affin q̃ nõ point
par nostre orgueil/ mais par nr̃e confidence il
nous nettoye de toute iniquite: et que ainsi le
seigneur Iesuchrist en ce iour dernier il prẽne
pour luy leglise glorieuse sans quelque ma¬
cule ou souillure ⁊c.
¶ Aug. ad Innocẽtiũ pape en la .xcu. epistre.
¶ Mort ou est ta uictoire? Mort ou est ton a¬
guillõ? Mais le peche est laguillõ de la mort.
* Il fault doncques traicter plus diligẽment/
pour aucuns aultres qͥ ont entẽdu/ ⁊ ont mã¬
de en leurs lettres/ q̃ aussi en ceste uie les hões
peuuẽt estre sans peche: nõ pas du cõmẽcemẽt
de leur natiuite/ mais par la cõuersiõ des pe¬
chez a iustice/ ⁊ de uie reprouuee/ a bonne uie.
Et ainsi ont ilz entẽdu ce qui est escript de za¬
charie ⁊ de Elizabeth * ascauoir iceulx auoir
chemine en toutes les iustifications du seigñr
sans querelle. Ce qui est dit sans q̃relle/ ilz ont
prins pour estre dit sans peche: nõ pas toutes¬
foys nyãt/ mesme (cõe aussi est trouue en au¬
tres lieux en leurs lettres) fidelemẽt cõfessãt
layde de la grace de nr̃e dieu: non point par le
naturel esprit de lhõme/ mais par lesprit prin
cipal de dieu. Mais sẽble qͥlz ont peu cõsidere
q̃ zacharie estoit p̃stre. Et que adõc tous p̃stres
estoiẽt cõstrainctz par la loy de dieu de p̃mier
offrir le sacrifice poͬ leurs pechez/ puis apres
pour le peuple. * Cõme aussi maintenant par
le sacrifice de oraison nous sommes conuain¬
cus que nous ne sommes point sãs peche: car
il nous est cõmande de dire. * Pardõne nous
noz debtes. Ainsi pareillement alors par les
oblatiõs des sacrifices des bestes/ les prestres
estoiẽt monstrez qͥlz nestoiẽt point sans peche:
ausquelz estoit commãde de offrir pour leurs
pechez. Que sil est ainsi/ q̃ par la grace du sau
ueur nous proffitõs en ceste uie/ quãt la cupi¬
dite fault ⁊ la charite croist: ⁊ que nous soyõs
parfaictz en laultre uie la ou la cupidite est
estaincte/ ⁊ la charite parfaicte: certainement
ce qui est escript. * Celuy qui est naiz de dieu
ne peche pas: il est dit selon ceste charite la¬
quelle seulle ne peche pas. La charite qͥ doibt
estre faicte ⁊ parfaicte/ appartiẽt a la natiuite
qui est de dieu/ ⁊ non pas la cupidite qui doibt
estre diminuee ⁊ cõsumee: laquelle toutesfoys
tandis quelle est en noz membres par aucune
loy qui luy est ꝓpre/ uient a repugner a la loy
de lesprit de la pẽsee. Mais celuy qui est naiz
de dieu/ et nest pas obeissant a ses desirs/ et ne
dõne point ses membres a peche pour estre les
armures diniqͥte: il peult dire. * Maintenant
ne fais ie pas ceste chose: mais cest le peche qui
habite en moy. Mais cõment q̃ ceste question
soit faicte: aussi cõbien que lhõme ne soit pas
trouue en ceste uie sans peche: toutesfois ce est
dit estre possible par layde de la grace ⁊ de les¬
prit de dieu: laq̃lle chose doibt estre demãdee ⁊
se doibt on efforcer quelle soit faicte. Et croire
q̃ ce se peult faire/ que certainemẽt est louable
de le desirer. * Mais il nous suffit que nul ne
soit trouue en leglise de dieu en q̃lque ꝑfectiõ/
excellẽce/ ou iustice q̃ ce soit: qͥ ait la hardiesse
de dire/ q̃ la priere de loraison du seigñr ne luy
soit necessaire: ascauoir. * Pardõne nous noz
debtes: ⁊ qͥl die qͥl na pas de peche: affin qͥl ne
se deceoiue soymesme/ ⁊ qͥl ny ait pas de uerite
en luy: cõbiẽ aussi q̃ poͬ lors il uiue sãs q̃relle.
car aussi tout peche ð la tẽtatiõ hũaine ne uiẽt
pas en q̃relle/ mais seullemẽt le grief peche.
¶ Hierosme contre les Pelagiens
au premier liure.
¶ Tout hõme qͥ est naiz de dieu ne peche pas:
il ne faict pas de peche. Mais si tout hõme qͥ
est naiz de dieu ne peche pas/ pour ce que la se¬
mence diceluy demeure en luy: et ne peult pe¬
cher/ pour ce qͥl est naiz de dieu: par quelle cõse
quẽce luy mesme dit il au mesme lieu. Si noꝰ
disons que nous nauõs point de peche/ nous
nous seduysons nous mesmes/ ⁊ ny a pas de
uerite en nous? Ignore tu la raisõ: en doubte
tu/ ⁊ en es tu trouble? Escoute le mesme euan
geliste. * Si nous confessons noz pechez: il est
iuste ⁊ fidele poͬ nous pardõner noz pechez/ et
poͬ noꝰ nettoyer de toute iniqͥte. * Lors dõcq̃s
sõmes nous iustes/ quãt nous nous cõfessons
pecheurs: ⁊ nr̃e iustice nest pas de nr̃e ꝓpre me
rite/ mais ꝯsiste de la misericorde de dieu. Car
lescripture dit. * Le iuste est accusateur de soy
mesme au cõmencemẽt de la parolle.
Hiere.2.G. ¶ Et as dit. Ie suis
innocẽt ⁊ sans peche: ⁊ pourtãt q̃ ta
fureur se destourne de moy. Uoicy
ie procederay auec toy en iugemẽt/
poͬ ce q̃ tu as dit/ ie nay pas peche.
Cõbien es tu faicte infame/ en sou¬
uent reiterant tes uoyes?
Hiere.14.B. ¶ Se noz iniquitez
respõdent a nous: seigneur fais le/
a cause de ton nom: car noz auersiõs
sont en grand nombre ⁊c.
Ezech.20.G. ¶ Et aurez illec re¬
cordatiõ de uoz uoyes ⁊ de tous uoz
pechez/ par lesquelz uoꝰ estes souil¬
lez en iceulx: ⁊ aurez la desplaisãce
de uous mesmes deuãt uoꝰ/ sur tou¬
tes uoz malices que uoꝰ auez faict:
⁊ scaurez que ie suis le seigñr/ quãt
ie uous feray du bien/ a cause de mõ
nom: non pas selon uoz uoyes mau
uaises/ ne selon uoz tresmauuais pe
chez o maison de Israel dit le sei¬
gneur dieu ⁊c.
Ezech.36.E. ¶ O maison de Is¬
rael/ ie le feray/ non pas pour uous/
mais pour mon nom que uous auez
souille entre les gens ausq̃lz uous
estes entrez ⁊c. Et respandray sur
uous de leaue nette ⁊ serez nettoyez
de toutes uoz ordures.
¶ Bernard au .iii. sermon de laduent.
¶ Ueritablemẽt dieu ayme lame/ laquelle en
sa presence ⁊ sãs intermission/ ⁊ sans dissimu
lation cõsidere ⁊ iuge soymesme. Et ne deman
de de nous tel iugemẽt/ sinon pour lamour de
noꝰ * car si noꝰ noꝰ iugeõs noꝰ mesmes/ noꝰ ne
serõs nullemẽt iugez. Poͬtãt a le saige uergõ¬
gne de toutes ses oeuures/ il les scrutine/ il les
discute/ ⁊ les iuge toutes. Il hõnore la uerite/
leq̃l ueritablemẽt cõgnoit ⁊ humblemẽt se cõ
fesse estre tel en soy ⁊ en toutes ses choses/ cõe
la uerite le tesmoigne. Finablemẽt escoute plꝰ
manifestemẽt/ cõmẽt le iugemẽt est reqͥs de toy
apres la iustice. * Quãt uoꝰ aurez faict (dit il)
toutes les choses qͥ uoꝰ sont cõmãdees/ dictes/
noꝰ sõmes seruiteͬs inutiles. Certainemẽt au¬
tãt qͥl est en lhõme ceste est la digne p̃paration
du siege au seigñr de maieste: quil cõsidere de
garder les cõmandemens de iustice ⁊ qͥl se esti¬
me tousiours estre indigne ⁊ inutile ⁊c.
¶ Bernard au .u. sermon de la dedicasse.
¶ Qui pourra estre sauue/ dient les apostres
du sauueur? Et il leur dist. Enuers les hõmes
ce est impossible/ mais non pas enuers dieu.
Cest toute nostre cõfidence: cest toute nostre cõ
solation: ceste est toute la raison de nostre espe
rãce. Mais nous qͥ sõmes desia certains de la
possibilite: q̃ uoulõs noꝰ determiner de la uolũ
te? * Que scet on son est digne damour ou de
hayne? Qui cõgnoit le sens du seigñr? ou qui
a este son conseillier? Maintenãt icy nous est
necessaire q̃ la foy nous subuiẽne: icy fault il
7 la uerite aide: tellement que ce qui est muce de
nous au cueur du pere/ noꝰ soit reuele par son
esprit * ⁊ que son esprit en dõnant tesmoigna¬
ge persuade a nostre esprit q̃ nous sõmes filz
de dieu. Quil le persuade (dis ie) en appellãt/
en iustifiãt pour neãt par la foy: esquelles cho
ses urayemẽt est cõme ung moyen passaige de
leternelle predestination a la future magnifi¬
cation. Pourtant ueritablement nous fault
auoir ces deux cõsideratiõs: ascauoir lune du
iugement ⁊ de la uerite: ⁊ lautre de foy ⁊ de pi¬
tie par laquelle nous croyons opportunement
estre appellez. Dequoy aussi lhõme aucunes¬
foys desert de ouyr estre appelle Bariona/ ⁊ au
cunesfoys Satanas. Ne soyez esmerueillez de
ceste chose. Rememorez par leuãgile auq̃l fut
dit (⁊ tous deux en uerite/ car lũg ⁊ lautre fut
dit de la mesme uerite.) * Premieremẽt. Bien¬
heureux es tu Simon Bariona: ⁊ ung petit
apres. Tire toy arriere Satanas. Ung seul
dõcques estoit tous les deux/ combien q̃ tous
les deux ne uenissent pas dung. Car le pre¬
mier estoit du pere/ ⁊ le second estoit de lhõme.
Mais toutesfoys cestuy estoit lung ⁊ lautre:
Pourquoy Bariona? Pource que la chair ⁊
le sang ne luy a pas reuele: mais le pere luy
a reuele ce quil a parle. Pourquoy Sata¬
nas? Pource quil sauoure les choses des hõ¬
mes ⁊ non pas de dieu.
Romañ.1.C. ¶ Ie nay pas hon¬
te de leuangile. Car cest la uertu de
dieu en salut a tout croyant au Iuif
premieremẽt ⁊ au Grec. Car la iu¬
stice de dieu en ce est reuelee de foy
en foy: comme il est escript. * Le iu¬
ste aussi uit de foy.
¶ Augu. au liure de la lettre ⁊ de lesprit.
¶ Ceste est la iustice de dieu couuerte en lãcien
testamẽt/ laquelle est manifestee au nouueau.
Laquelle est pour ce appellee la iustice de dieu:
que en la donnant les faict iustes: cõme est le
salut du seigneur/ qui les sauue: ⁊ icelle est la
foy de laquelle ⁊ en laq̃lle est reuele/ de la foy
ascauoir de ceulx qui annoncent en la foy de
ceulx qͥ obeissẽt. Car par la foy de Iesuchrist/
cest adire/ q̃ Christ nous a dõne: nous croyons
q̃ de dieu nous est dõne de uiure iustement/ ⁊ q̃
plus plainement le nous donnera. Dequoy
aussi luy en rendons grace par la ueneration
de laquelle seul doibt estre honnore.
¶ Au mesme liure.
¶ Quicõque aussi croyra en luy: ⁊ qͥ ne contẽ
nera pas destre deliure par luy de tous ses pe¬
chez/ ⁊ estre guery de tous ses uices/ ⁊ destre alu
me ⁊ enlumine de sa lumiere * il aura par sa
grace des bõnes oeuures: par lesq̃lles aussi se¬
ra rachete selon le corps de la corruption de la
mort/ ⁊ sera couronne: ⁊ sera rassasie de biens/
non pas de biẽs tẽporelz mais eternelz plus q̃
nous ne demandons ou entendons.
Esaie.57.C. ¶ Aussi celuy qͥ a cõfi
dẽce en moy: il aura la terre en heri¬
taige/ ⁊ possedera ma saincte mon¬
taigne.
¶ Augustin au premier liure de la doctri¬
ne chrestiẽne/ au .xu. .xuii. ⁊ .xuiii. Cha.
¶ Par quelle cõfidence dõcques est cõsolee le¬
sperãce des croyans: en cõsiderãt cõbien grãd
est celuy qͥ a souffert/ ⁊ cõbien grãdes choses il
a souffert poͬ ceulx qͥ encore ne croyoiẽt pas.
Mais poͬce q̃ nous sõmes en la uoye/ nõ pas
en la uoye des lieux/ mais des affectiõs: laq̃l¬
le uoye estoit fermee par aucunes hayes espi¬
neuses de la malice des pechez passez: q̃lle cho
se pouuoit il faire plus liberallemẽt ⁊ plꝰ mi¬
sericordieusemẽt (lequel sest uoulu soymesme
coucher au chemin par leq̃l noꝰ retourneriõs)
q̃ de pardõner tous les pechez a ceulx qui sõt
retournez: ⁊ q̃ de arracher par son crucifiemẽt
pour noꝰ/ les entredeux fort fichez de nostre re
tour? * Il a dõne doncq̃s ces clefz icy a leglise:
affin q̃ ce q̃lles deslieroiẽt en la terre fust aussi
deslie au ciel: ⁊ ce q̃lles lieroient en la terre fust
aussi lie au ciel: ascauoir q̃ tous ceulx de legli
se qͥ ne croyroient leurs pechez estre pardõnez/
aussi ne leur seroiẽt point pardõnez: mais qͥcõ
que croyroit/ ⁊ q̃ par correctiõ se destourneroit
diceulx/ iceluy estãt cõstitue au mesme giron
de leglise/ seroit guery par ceste mesme foy et
correction. Car quicõque ne croit pas q̃ les pe
chez luy peuuent estre pardõnez: il est faict pi¬
re en soy desperant: cõme sil ne luy estoit riẽs
meilleur que destre mal/ la ou il est infidele du
fruict de sa conuersion.
¶ Du mesme au .iii. liure de la do¬
ctrine chrestiẽne/ au .xui. Chap̃.
¶ Se uous ne mãgez la chair du filz de lhom
me/ ⁊ si uous ne beuuez son sãg: uous naurez
point de uie en uous: il semble quil comman¬
de quelque chose illicite ou desraisonnable.
* Cest doncques figure/ commãdant de cõmu¬
nicquer la passion de Christ: ⁊ de doulcement
⁊ utilemẽt reduire a memoire/ que la chair est
crucifiee ⁊ nauree pour nous.
¶ Au mesme liure/ au .ix. Chap̃.
¶ Mais en ce tẽps icy/ apres que le tresmani
feste iugemẽt de nostre liberte est reuele par la
resurrection du seigñr nous ne sommes point
fort chargez par pesantes operations/ des si¬
gnes q̃ desia nous entendons: mais le mesme
seigñr en a baille par doctrine apostolicq̃ au¬
cuns en petit nõbre au lieu de plusieͬs/ lesq̃lz
sont faciles a faire/ ⁊ bons a entẽdre/ ⁊ trescha
stes a garder: cõe est le sacremẽt de baptesme/
⁊ de la celebration du sang du seigñr. * Lesq̃lz
quant ung chascun en use en estãt instruict a
quelle chose ilz seruẽt: il congnoit bien que la
ueneration nest pas en la seruitude de la chair
mais plus tost en la liberte de lesprit. Et com¬
me cest une infirmite seruile de ensuyuir la let
tre/ ⁊ de prẽdre les signes pour les choses qui
sont signifiees par iceulx: aussi est ce mauuai¬
se erreur uagante: que de interpreter inutile¬
ment les signes.
¶ Bernard sur la pseaulme de Qui ha¬
bitat .xc. au .iii. sermon/ au .iii. uerset.
¶ Se uous ne mẽgez la chair du filz de lhom
me ⁊c. Ceste parolle est dure: ⁊ sen allerẽt arrie
re. Mais quest ce mẽger sa chair ⁊ boire sõ sãg
sinon cõmunicquer a ses passions/ ⁊ ensuyuir
la cõuersation quil a mene en la chair?
¶ Cest une mesme foy
du nouueau ⁊ de lãcien testament.
2.Corin.4.C. ¶ Ayãt aussi ung
mesme esprit de la foy/ comme il est
escript. Iay creu/ pour laq̃lle cause iay
parle: ⁊ nous croyõs/ pour laq̃lle cau
se aussi nous parlons: cõgnoissant q̃
celuy qui a suscite Iesus/ quil noꝰ su¬
scitera aussi auec Iesus.
Hebre.4.A. ¶ Car aussi nous a il
este nonce/ comme a eulx: mais la pa
rolle ouye non cõioincte auec la foy
ne leur a pas prouffite/ ne aussi a
ceulx qui lont ouye.
¶ Augustin ad Dardanum/ de la pre¬
sence de dieu/ au .xuii. Chap̃.
¶ Certainement nous ne auons point la har
diesse de preferer les fideles de nostre temps
aux amis de dieu: par lesq̃lz ces choses nous
ont este prophetisees: quãt dieu se dit souuent
estre le dieu de Abraam/ le dieu de Isaac/ et le
dieu de Iacob/ tellemẽt qͥl dit ce estre son nom
eternel. * Que si on croit que la circõcision a
este aux anciens sainctz au lieu de baptesme:
quelle chose respondra on de ceulx qͥ ont pleu
a dieu auãt que ce fust cõmande? Toutesfoys
ce na pas este sans foy * car sans foy (cõme il
est escript aux hebrieux) il est impossible de
plaire a dieu. Mais noꝰ ayant (dit lapostre) le
mesme esprit de foy. * Il ne diroit pas le mes¬
me/ se aussi a eulx napꝑtenoit le mesme esprit
de foy. Et cõme iceulx croyoiẽt lincarnatiõ de
Christ a uenir quant le mesme sacrement leur
estoit secret: ainsi le croyons nous estre faicte.
Et de nous ⁊ aussi de eulx est attẽdu son adue
nement second pour uenir au iugement.
Osee.6.A. ¶ Il nous uiuifiera
par deux iours: ⁊ au troiziesme iour
nous ressuscitera/ ⁊ uiurons en sa
presence: nous scaurons ⁊ suiurõs/
affin que nous congnoissons le
seigneur.
Hebre.13.B. ¶ Ayez memoire de
uoz prelatz qui uous ont parle la pa
rolle de dieu: desq̃lz en regardant la
fin de leur conuersation ensuiuez la
foy. Iesuchrist auiourdhuy ⁊ hier/
cestuy aussi est a tousiours.
¶ Ambroise ad Honoratianum/ en
la .xxxix. epistre/ au .uii. liure.
¶ Lescripture cõprent deux iours generaulx:
ascauoir hier/ ⁊ auiourdhuy. Desquelz il dit:
ensuiuez la foy de Iesuchrist: hier ⁊ auiour¬
dhuy: aussi cestuy est a tousiours. La promes¬
se est faicte au premier iour ⁊ la solutiõ est fai¬
cte au iour ensuiuãt. Mais pource q̃ au iour
de hyer/ Moyses ne Iesus filz de Naue nont
pas mene le peuple en repos: auioͬdhuy christ
la mene: auq̃l le pere a dit. * Ie tay auioͬdhuy
engẽdre. Car Iesus a acqueste au peuple le re¬
pos par sa resurrection. Ueritablement le re¬
pos est au ciel ⁊ non pas en la terre. Nostre re¬
pos est le seigñr Iesuchrist/ qui dit. Tu seras
auiourdhuy auec moy en Paradis. Le iour
dhyer est passe/ le iour de auiourdhuy est ue¬
nu. Cest ce iour de auiourdhuy qui est promis:
auquel nous sommes admõnestez de ouyr ⁊ de
ensuyuir la uoix du seigneur. La iournee dõc¬
ques de lancien testament est passee/ le nou¬
ueau iour est uenu.
¶ Cyprian contre Demetrianum
au premier traicte.
¶ Croyez si uiuez: ⁊ uoꝰ qͥ nous ꝑsecutez pour
ung tẽps: soyez ioyeux auec noꝰ eternellemẽt.
* Quãt on sera party dicy: il ny aura plus de
lieu de penitẽce/ ne plus deffect de satisfactiõ.
Icy est la uie ꝑdue/ ou gaignee: icy est cõqueste
le salut eternel par la ueneratiõ de dieu/ ⁊ par
le fruict de la foy. Et q̃ nul ne soit retarde/ ou
par pechez/ ou par lez ans/ de point auoir es¬
poir de obtenir salut. Car tãdis quõ demeure
encore en ce monde/ * nulle penitence nest trop
tardiue. * Lẽtree pour auoir indulgẽce est ou¬
uerte: ⁊ la uoye est facile a ceulx qui quierẽt ⁊
qui entendẽt la uerite. Cõbien q̃ tu soye soubz
lissue ⁊ en la fin de la uie tẽporelle: prie dieu/
lequel est ueritable ⁊ seul dieu: demãde la con
fessiõ ⁊ la foy de sa cõgnoissance: lindulgence
est dõnee a celuy qui le cõfesse: ⁊ le pardõ salu
taire est dõne au croyãt par la diuine bõte: et
soubz icelle mort on passe a limmortalite. Ce¬
ste grace dõne Christ/ ⁊ baille ce don de sa mi¬
sericorde/ en rẽdãt la mort subiecte par le triũ¬
phe de la croix/ en rachetãt le croyant par le
pris de son sang/ en recõseillant lhõme a dieu
son pere/ ⁊ en uiuifiãt le mortel ꝑ regeneratiõ
celeste. Sil se peult faire doncques/ ensuyuõs
cestuy icy: soyõs signez par le sacremẽt ⁊ le si¬
gne diceluy: car cestuy noꝰ ouure la uoye de la
uie: cestuy noꝰ faict retourner en paradis/ ce¬
stuy nous maine aux ⁊ royaulmes des cieulx:
noꝰ uiurõs tousioͬs auec luy: ⁊ sõmes faictz ꝑ
luy enfãs de dieu/ en estãt reparez ꝑ son sang/
poͬ tousioͬs auec luy estre en ꝑfaicte liesse.
1.Io.2.A. ¶ Si aucun a peche: noꝰ
auons ung aduocat enuers le pere/ a¬
scauoir Iesuchrist le iuste. Et cestuy
est la propitiatiõ pour noz pechez.
¶ Gregoire sur Ezechiel au p̃mier
liure en la .uii. homelie.
¶ Doncq̃s nostre iuste aduocat/ nous deffend
pour iuste au iugemẽt/ pource que nous nous
cõgnoissons nous mesmes/ et nous accusons
iniustes. * Ne nous cõfions point dõcques en
noz pleurs/ ne en noz oeuures/ mais en lalle¬
gation de nostre aduocat.
¶ Augustin/ au p̃mier liure de la doctri¬
ne chrestienne au .xxxix. Chap̃.
¶ Lhõme dõcques qͥ est appuye sur la foy/ les¬
perãce/ ⁊ charite/ qͥ les tient ferme: il na q̃ faire
des escriptures/ sinõ poͬ instruire les aultres.
Et ainsi plusieurs par ces trois choses icy ui¬
uẽt sãs liures/ en solitude. De quoy en iceulx
estime q̃ desia est acõply ce qͥ est dit. * Soit que
les ꝓpheties soiẽt anichilees/ soit q̃ les lãgues
cessent/ soit q̃ la science soit destruicte. Ausq̃lz
toutesfois cõme par fortz engins/ la forteresse
de foy/ ⁊ de esperãce/ ⁊ de charite est tellement
edifiee en eulx: q̃ en tenant aucune chose par¬
faicte ne demãdẽt plus les choses qͥ sõt en par
tie: ie dis la chose parfaicte autant qͥl se peult
faire en ceste uie. Parquoy quãt ung chascun
cõgnoistra la fin du cõmencemẽt estre charite
de cueur pur/ ⁊ de bõne cõscience/ ⁊ de foy non
faincte: quãt il reserera toute lintelligẽce des
diuines escriptures a ces troys choses icy: il
sapprochera seuremẽt a traicter les liures di¬
celles sainctes escriptures.
¶ Des mandemens et
doctrines des hõmes. Chap̃.xi.
¶ Deutero.4.A.
V
Ous ne adiousterez riẽs a
la parolle que ie uous dis/
et ne osterez riens dicelle.
Gardez les cõmandemẽs de uostre
seigneur dieu/ lesquelz ie uous cõ¬
mãde. Uous scauez que ie uous ay
enseigne les cõmandemẽs ⁊ les iu¬
stices/ cõme le seigñr ma cõmande:
ainsi les ferez uous en la terre que
uous debuez posseder: ⁊ les garde¬
rez ⁊ acomplirez par oeuures.
Deut̃.12.A. ¶ Uoꝰ ne ferez poĩt la
les choses q̃ auiourdhuy noꝰ faisõs
icy: ung chascũ ce qͥl luy semble bõ.
Deut̃.12.D. ¶ Fais seullemẽt au
seigñr ce que ie te cõmande: ⁊ ny ad¬
iouste riens ⁊ ny diminue riens.
Deut̃.13.B. ¶ Ensuyuez le seigñr
uostre dieu/ ⁊ le craĩgnez: gardez ses
mãdemẽs: et escoutez sa uoix: uous
seruirez a luy/ ⁊ si adhererez a luy.
Deute.18.D. ¶ Mais le ꝓphete
lequel depraue par arrogance aura
uoulu parler en mõ nom les choses
que ie ne luy ay pas commande de
dire: ou au nom dex aultres dieux:
il sera mis a mort.
Iosue.23.B. ¶ Soyez seullemẽt
ꝯfortez/ ⁊ soyez soliciteux de garder
toutes les choses qui sont escriptes
au uolume de la loy de Moyse: ⁊ ne
declinez ne a dextre ne a senestre.
Deut̃.23.G. ¶ Mettez uoz cueͬs
sur toutes mes parolles que ie uoꝰ
tesmoigne auiourdhuy: affin q̃ uoꝰ
les mandez a garder et faire a uoz
enfans/ et a acõplir toutes les cho¬
ses qui sont escriptes au uolume de
ceste loy ⁊c.
Iudicum.2.D. ¶ Ilz nont pas de¬
laisse leurs inuentions/ ne la tres¬
dure uoye/ par laquelle ilz auoient
acoustume de cheminer.
Psal.27.B. ¶ Donne leur selon
leurs oeuures: et selon la malice de
leurs inuentions.
Psal.80.C. ¶ Et les ay delaisse
selõ les desirs de leur cueur: ilz irõt
en leurs inuentions. Se mon peu¬
ple me eut ouy: se Israel eut chemi¬
ne en mes uoyes ⁊c.
Psal.105.F. ¶ Et ont faict forni¬
cations en leurs inuentions.
Esa.3.B. ¶ Certainemẽt Hieru¬
salem est tresbuche: ⁊ Iudas est tom
be: pour ce q̃ leur langue ⁊ leurs in¬
uentiõs sont cõtre le seigñr poͬ pro¬
uocquer les yeulx de sa maieste.
Esai.12.A. ¶ Uoꝰ puiserez les ea¬
ues en ioye/ des fontaines du sau¬
ueur. Faictes congnoistre aux peu¬
ples leurs inuentions: ayez souue¬
nance que son nom est haultain.
Osee.4.B. ¶ Pour ce que tu as
deboute la sciẽce/ ie te debouteray q̃
tu ne me serue plus en loffice de pre
strise. Et as oublie la loy de tõ dieu:
aussi oublieray ie tes enfans.
Osee.9.D. ¶ Ie les iecteray hors
de ma maisõ/ pour la malice de leͬs
inuentions.
Osee.12.A. ¶ Il luy rendra selon
ses uoyes/ ⁊ selon ses inuentions.
Amos.4.A. ¶ Et offrez au matin
uoz oblations: ⁊ uoz dismes ꝑ trois
iours. Et sacrifiez du leuain la louẽ
ge/ ⁊ appellez les oblations uolun¬
taires/ ⁊ lannõcez. Car uous lauez
ainst uoulu/ filz de Israel dit le sei¬
gneur dieu.
Mich.3.B. ¶ Ces choses icy dit
le seigñr dieu sur les ꝓphetes/ qͥ se¬
duisent mõ peuple/ qͥ mordẽt de leͬs
dẽtz/ ⁊ annõcẽt la paix. Et si quelcũ
ne dõne riẽs en leur bouche: ilz sain
ctifie sur luy la guerre. Pourtãt uoꝰ
sera la nuict poͬ la uision ⁊ les tene¬
bres uous serõt dõnees poͬ la diui¬
nation. Ses princes iugeoiẽt pour
les dons: ⁊ ses p̃stres enseignoient
pour le loyer. Et ses ꝓphetes ꝓphe¬
tisoiẽt pour largẽt: ⁊ se reposoiẽt sur
le seigneur/ disant: Le seigneur nest
il pas au milleu de nous?
Miche.4.A. ¶ Il noꝰ enseignera
de ses uoyes. ⁊ irõs en ses sentiers.
Car la loy sortira de Syon/ ⁊ la pa
rolle du seigͬ sortira de Hierusalẽ.
Ezechi.20.C. ¶ Ne uueillez che¬
miner es cõmandemens de uoz pe¬
res. Ne gardez poĩt leurs iugemẽs:
cheminez en mes cõmandemens/ ⁊
gardez mes iugemens.
Hiere.23.F. ¶ Pourtant uoicy/ ie
dis aux ꝓphetes/ dit le seigͬ/ qͥ des¬
robẽt mes parolles ung chascũ a sõ
ꝓchain. Uoicy/ ie dis aux ꝓphetes
qͥ songẽt mẽsonge (dit le seigñr) qui
les ont recite/ ⁊ ont seduict mon peu
ple en leͬ mẽsõge ⁊ en leͬs miracles:
la ou ie ne les auoye pas enuoye.
Esaie.29.D. ¶ Pource q̃ ce peu¬
ple icy sapproche de sa bouche/ et me
glorifie de ses leures/ mais son cueur
est loing de moy: ⁊ mõt craint par le
cõmandemẽt des hõmes ⁊ par leurs
doctrines. Uoicy ie adiousteray pour
faire admiration a ce peuple icy/ grãd
merueille ⁊ pour sesbahir. Car la sa
pience se perdra du saige: ⁊ lentende¬
ment des prudens sera muce.
Eccle.2.C. ¶ Ceulx qͥ craingnẽt
le seigneur ne seront pas incredules
a sa parolle: ⁊ ceulx qui layment gar
derõt sa parolle. Ceulx qui craĩgnẽt
le seigneur enquesteront les choses
qui luy plaisent: ⁊ ceulx qui laymẽt/
seront remplis de sa loy.
Prouerb.30.A. ¶ Toute parol¬
le de dieu est plaine de feu: ⁊ est ung
escusson a tous ceulx qui ont esperã¬
ce en dieu. Ne adiouste riens a ses pa
rolles: que tu ne soye reprins/ trou¬
ue menteur.
¶ Ambroise au liure de Paradis/
au .xii. Chapitre.
¶ De ce que Eue adiousta aux parolles du sei
gneur/ disant. * Et si ne toucherez point. Cer¬
tainemẽt autãt q̃ la presente lecture enseigne:
nous uoyons que ne par cautelle/ ne pour soy
garder nous ne debuõs riẽs adiouster au com
mandemẽt de dieu. Car si tu y adiouste ou oste
q̃lque chose/ ce semble estre la preuarication
du cõmandemẽt. * Ueritablemẽt la pure ⁊ sim
ple forme du mandement doibt estre gardee/
ou lordre du tesmoignage doibt estre declaree.
Et le plus souuent quant le tesmoing adiou¬
ste quelque chose du sien a lordre du comman¬
dement: il destruict par la mẽsonge dune par¬
tie toute la foy du tesmoignage. Parquoy on
ne doibt riens adiouster/ uoire aussi combien
quil semble bon.
Matt.15.B. ¶ Ilz me fõt hõneur
sans cause/ en enseignãt les doctri¬
nes ⁊ les cõmandemẽs des hõmes.
Matth.17.A. ¶ Cestuy est mon
filz bien ayme: auquel iay prins mõ
bon plaisir: escoutez le.
¶ Cyprian ad Cecilium/ au second
liure/ en la .iii. epistre.
¶ Se uous faictes ce que ie uous commande/
maintenãt ne uoꝰ appelleray ie pas seruiteͬs/
mais amys. Et aussi q̃ christ doibue estre seul
ouy: le pere tesmoigne du ciel/ disant. Cestuy
est mon filz le bien ayme: auq̃l ay mis mon cõ
sentement: escoutez le. * Parquoy sil est ainsi
q̃ Christ seul doibt estre escoute: nous ne deb¬
uõs point regarder quelle chose a estime destre
bon de faire aucun deuãt nous: mais q̃lle cho¬
se Christ qͥ est deuãt tous les autres. Car aussi
ne fault il pas ensuyuir la coustume de lhom
me/ mais la uerite de dieu: quãt le seigͬ parle ⁊
dit par Esaie le ꝓphete. * Ilz me fõt hõneͬ sãs
cause en enseignãt les mandemẽs ⁊ doctrines
des hõmes. Et de rechief en leuãgile. * Uous
reboutez les cõmandemens de dieu/ pour esta¬
blir uostre tradition. Et pourtãt chier frere si
aucun de noz predecesseurs/ ou par ignorance
ou par simplesse na pas obserue ⁊ garde ce q̃
le seigñr nous a enseigne de faire par son exẽ¬
ple ou sa doctrine: cela peult estre admis par
sa simplesse/ ⁊ luy peult estre pardõne par lin
dulgence du seigñr. * Mais il ne nous pour¬
ra estre pardõne/ nous qui maintenant sõmes
admonnestez ⁊ instruictz du seigñr. Et aussi
en fault enuoyer lettres a noz cõpaignõs: que
la loy euangelicque ⁊ la doctrine du seigneur
soit gardee par tout: et quon ne se retire pas/
de ce que Christ a enseigne ⁊ faict. Que si plꝰ
oultre nous le contemnons/ ⁊ que nous perse
uerons en la premiere erreur: quelle autre cho
se est ce que de encourir en ceste sentence et in¬
crepation du seigneur qui reprent duremẽt en
la pseaulme/ ⁊ qui dit. * Pourquoy expose tu
mes iustifications: ⁊ pourquoy prens tu mon
testamẽt en ta bouche? Car tu as hay la disci¬
pline: ⁊ as deboute arriere mes parolles. Se tu
ueois ung larrõ/ tu courrois auec luy: ⁊ met¬
tois ta portion auec les paillardz. * Car expo
ser les iustificatiõs ⁊ le tesmoignage du seigͬ/
⁊ de non faire le mesme que le seigneur a faict:
quelle autre chose est ce q̃ de rebouter arriere
les parolles du seigneur/ ⁊ cõtẽner sa discipli¬
ne? ⁊ est cõmettre larcins ⁊ adulteres/ non pas
corporelz/ mais spirituelz/ quãt aucun de la ue
rite euangelicque uiẽt a desrober les parolles
⁊ les faictz de nostre seigneur/ ⁊ corrõpt ⁊ adul
terise les cõmandemẽs du seigñr. * Car si noꝰ
sõmes les p̃stres de dieu ⁊ de Christ ie ne trou¬
ue pas que nous debuõs plus ensuiuir q̃lcun/
que dieu ⁊ Christ: ueu que principalemẽt il dit
en leuãgile. * Ie suis la lumiere du monde/ ce¬
luy qͥ me suit ne cheminera pas en tenebres/
mais aura la lumiere de la uie. Ne cheminõs
point dõcques en tenebres. Nous debuons en¬
suyuir Christ ⁊ debuons garder ses cõmande¬
mens: car aussi luy mesme en ung autre lieu/
enuoiant ses apostres/ il dit. * Toute puissan
ce ma este dõnee au ciel ⁊ en la terre. Allez dõc¬
ques si enseignez toutes gens/ en les baptisãt
au nom du pere ⁊ du filz ⁊ du saĩct esprit. En¬
seignez les de garder tout ce que ie uous ay cõ
mande. Parquoy si nous uoulons cheminer
en la lumiere de Christ: ne noꝰ retirõs point de
ses cõmandemẽs ⁊ de ses admonitions: en ren
dant graces/ q̃ la ou il nous instruict ce q̃ nous
debuõs faire au temps a uenir/ il pardonne le
tẽps passe auquel par simplesse nous auons
erre. * Et pource q̃ maintenãt le secõd aduene¬
mẽt de Christ nous approche: sa benigne ⁊ lar
ge beniuolẽce de plꝰ en plꝰ enlumine noz cueͬs
de la lumiere de uerite: affin q̃ quãt il cõmẽce¬
ra uenir en sa clarte ⁊ maieste celeste/ qͥl nous
trouue auoir garde ce quil admõneste/ ⁊ obser¬
ue ce quil a enseigne/ ⁊ faict ce quil a faict.
Esaie.59.A. ¶ Uoz leures ont par
le mẽsonge/ ⁊ uostre lãgue parle ini¬
quite. Il ny a personne qui inuocque
la iustice/ ne qui iuge ueritablemẽt:
mais se confient en riens/ et parlent
choses uaines.
Hiere.7.A. ¶ Ne uoꝰ uueillez fier
aux parolles de mensonge/ disant:
Cest le tẽple du seigñr/ le temple du
seigneur/ le tẽple du seigneur. Uoicy
uous prendrez uostre cõfidence en pa
rolles de mẽsonge/ lesquelles ne uoꝰ
proffiterõt de riens: ⁊ ny a en icelles
nulle sapience.
Hiere.44.D. ¶ Nous ne escoute
rõs point de toy la parolle que tu as
parle au nom du seigñr: mais nous
ferons par oeuure toute parolle qui
sortira de nostre bouche ⁊c.
¶ Cyprian au traicte troiziesme/ de la
simplesse des prelatz.
¶ Qui escoute (dit il) mes ꝑolles/ ⁊ les faict:
ie feray cestuy semblable a lhõme saige/ qui a
edifie sa maison sur la pierre. La pluye est de¬
scẽdue/ les fleuues sont uenus/ les uentz ont
souffle/ ⁊ ont hurte cõtre ceste maison/ et nest
pas tõbee: car elle estoit fõdee sur la ferme pier
re. * Nous debuons doncques demourer en ses
parolles: ⁊ debuons apprendre ⁊ faire tout ce
quil a faict ⁊ enseigne. Mais aussi cõmẽt dit
aucun quil croit en Christ: lequel ne faict pas
ce que Christ a cõmande de faire? Ou par q̃lle
chose uiendra au loyer de la foy/ celuy qui ne
ueult pas garder la foy du cõmandement? Il
est necessaire qui soit en doubte ⁊ uagãt/ ⁊ occu
pe de lesprit derreur/ ⁊ quil soit souffle cõme
la pouldre que le uent eslieue. Et ne proffite¬
ra pas au salut en cheminãt/ celuy qui ne tiẽt
pas la uerite de la uoye salutoire. Mais il se
fault garder des choses/ non seullemẽt de cel¬
les qui sõt appertemẽt manifestes/ mais aussi
de celles qui finemẽt deceoiuẽt par subtile de¬
ception. * Et quelle chose est il plus fin ⁊ plus
subtil que la ou lennemy a este descouuert et
prosterne par la uenue de Christ (apres que la
lumiere des gẽtilz est uenue/ ⁊ que la lumiere
salutaire pour guerir les hõmes a reluit/ tel¬
lement que les sourdz ont ouy la uoix de la
grace spirituelle/ ⁊ q̃ les aueugles ont ouuert
leurs yeulx a dieu/ ⁊ que les malades se sont
gueris par sãte eternelle/ ⁊ que les boiteux ont
courru a leglise/ ⁊ q̃ les muetz ont prie a clere
uoix) ⁊ que lẽnemy uoyoit q̃ les idoles estoiẽt
delaissees/ ⁊ que par trop grand peuple des fi
deles ses sieges ⁊ ses temples estoiẽt delaissez/
il a pense une nouuelle cauillation/ que soubz
le tiltre du nom chrestiẽ il uient a deceuoir les
simples? * Il a trouue les heresies ⁊ les scis¬
mes/ par lesquelz il puist subuertir la foy/ et
corrõpre la uerite/ ⁊ diuiser lunite. Ceulx quil
ne peult detenir en laueuglissemẽt de la uoye
anciẽne/ il les enuirõne ⁊ les deceoit ꝑ lerreur
de la nouuelle uoye. Il rauit aussi mesme des
hõmes de leglise: que la ou ilz estimẽt estre ap¬
prochez de la lumiere/ ⁊ estre eschappez des te¬
nebres de ce siecle: il uiẽt a respãdre des autres
tenebres eulx estans ignorans: tellement que
sans soy tenir auec leuangile de Christ/ ⁊ son
commandement ⁊ sa loy/ sappellent Chre¬
stiens: et la ou ilz cheminent en tenebres esti¬
ment auoir la lumiere/ par ce que laduersaire
les flatte ⁊ deceoit leq̃l selon lapostre se trans
forme en ange de lumiere/ ⁊ suborne ses mini¬
stres comme ministres de iustice: ⁊ affermẽt la
nuict estre le iour/ la mort estre le salut/ et
soubz le tiltre desperãce mainẽt en desespoir/
⁊ cõferment infidelite soubz le tiltre de la foy/
et lantechrist soubz le nom de Christ: tellemẽt
que en disant telles mensonges ayant appa¬
rence de uerite/ ilz uiennẽt a frustrer par subti¬
lesse la uerite. * Et cela se faict mes treschiers
freres/ quãt on ne se retorne pas au ꝯmẽcemẽt
de la uerite: ⁊ quon ne demande point apres le
chief ⁊ si ne gardõs pas la doctrine du maistre
celeste. Que si quelcun le cõsidere ⁊ examine/
on na que faire de long traicte ne de nulz ar¬
gumens. Le recueil de la uerite est une facile
probation pour la foy.
¶ Chrysostome en son oeuure impar¬
faicte au .uii. chapitre sur ce passaige.
Matth.7. ¶ Et les enseignoit cõ¬
me ayant la puissance.
¶ Tout docteur est seruiteur de la loy: car il
ne peult riens adiouster par dessus la loy de
son sens/ ne soustraire q̃lq̃ chose selõ son ꝓpre
entendemẽt: mais seullemẽt annõce ce qͥ est en
la loy. Car aussi la pẽsee humaine ne peult ti
rer hors ce que la sapiẽce diuine a determine ⁊
dit. Car ainsi dit Salomõ. * Ne adiouste riẽs
au parolles de dieu/ si ne oste riẽs dicelles. * Et
celuy qui a la hardiesse de faire ceste chose: il
se estime plus saige que dieu: ⁊ cõmence estre
faulx tesmoing/ car il dit ce que nulle aureille
na ouy/ ⁊ q̃ nul oeil na regarde. * Mais christ
est le seigñr de la loy: ⁊ peult soustraire quelq̃
chose de la loy laq̃lle chose il a cõmande pour
la necessite du temps. Cõme pour la durete du
cueur/ auoit este cõmande de donner la libelle
de repudiation: mais le seigñr cõme ayant la
puissance a oste ceste chose/ disant. Ce q̃ dieu a
ꝯioinct/ q̃ lhõe ne le separe point. Pareillemẽt
aussi adiouste q̃lque chose laq̃lle poͬ linfirmi¬
te de lhõme nauoit pas este cõmãde: ascauoir
quil est dit aux anciẽs. * Tu ne occiras point:
mais ie dis: tu ne te courrouceras point. Poͬ¬
tant doncques sesmerueilloient les Iuifz que
Christ enseignoit non pas seullemẽt ce qͥ auoit
este cõmande/ cõme seruiteur de la loy cõstitue
soubz quelque puissance/ mais aussi cõme sei
gneur de la loy/ ⁊ ayãt la puissãce/ par son au
torite adioustoit par dessus ce qui auoit este cõ
mande/ disant. Ce est dit aux anciens: mais ie
uous dis telle chose ⁊c.
Matth.23.A. ¶ Ilz eslargissent
les bendes de leurs robbes ⁊ magni¬
fient leurs franges.
¶ Chrysostome en son oeuure impar¬
faicte sur le mesme passaige.
¶ Il est uerite que les ungz interpretẽt ce pas¬
saige icy: pource que par les obseruatiõs (disẽt
ilz) des iours/ ilz eslargissẽt leurs parolles cõ
me les bẽdes de leurs robbes ⁊ mõstrẽt au peu
ple en les annõceant cõtinuellemẽt cõe deser¬
uãt a leur salut. Desquelz Christ disoit. * Ilz
me hõnorent sans cause/ en enseignãt les mã
demẽs ⁊ les doctrines des hõmes. * Et appelle
les frãges des uestemẽs estre magnifiees/ asca
uoir leͬs supereminẽces ⁊ leͬs supererogatiõs
des mãdemẽs. Car quãt il louẽt ces petites ⁊
superflues obseruatiõs de leurs iustices cõme
excellentes ⁊ grandemẽt plaisantes a dieu ilz
magnifient les franges de leurs uestemens.
Ezech.13.C. ¶ Le seigñr dieu dit
ces choses. Malediction sur ceulx
qui cousent les coussins soubz tous
les couldes des mains: et font des
aureilliers soubz le chief de tout ea¬
ge/ pour prendre les ames. Et quãt
ilz prenoient les ames de mon peu¬
ple: ilz uiuifioient leurs ames: ⁊ me
uioloiẽt enuers mõ peuple pour une
poignee dhorge/ ⁊ pour une piece de
pain: affin qͥlz peussẽt mettre a mort
les ames qui sont sans mourir ⁊ qͥlz
peussent uiuifier les ames qui ne ui
uent pas/ en mentant a mon peuple
qui croit en mensonges.
Osee.7.D. ¶ Ie les ay rachete/ ⁊ si
ont parle mensonge contre moy. Et
nont pas crye uers moy de tout leur
cueur: mais urloiẽt en leͬs couches.
Ilz ruminoient sur le froment et le
uin: ⁊ se sont retirez de moy.
Abacuch.2.B. ¶ Malheur sur ce¬
luy qͥ amasse ce qͥ nest pas a luy/ ius¬
ques a quant aussi assẽblera il cõtre
soy la boue espesse? Ceulx qͥ te mor
dront/ ne se leueront il point subite¬
ment? Aussi ceulx qui te deschirerõt
seront suscitez: ⁊ leur seras donne
en rapine ⁊c.
¶ Hierosme sur lexposition de Hie¬
remie/ au .xxiii. chapitre.
¶ Quelle comparation ya il de la paille au
froment dit le seigñr? Et est deuemẽt la doctri
ne peruerse acõpare aux pailles qͥ nont pas de
moelle/ ⁊ ne peuuent nourrir les peuples des
croyans/ mais sont froissees de uaines esteul¬
les. Et pource q̃ les hereticq̃s ont acoustume
de tousiours promettre ꝓsperite/ ⁊ de manife¬
ster aux pecheͬs les royaumes des cieulx/ tel¬
lemẽt qͥlz disẽt/ les royaumes des cieulx te sõt
appareillez/ tu peulx ensuyuir la maieste de
dieu tellemẽt q̃ tu soye sans peche * car tu as re
ceu la puissance du franc arbitre/ ⁊ la sciẽce de
la loy par laquelle tu obtiẽdras ce q̃ tu uoul¬
dras: pourtãt deceoiuẽt ilz les miserables par
blandissemens * ⁊ principalement les sẽmelet¬
tes chargees de pechez: lesquelles sont empor¬
tees de tout uent de doctrine/ ⁊ deceoiuent par
adulation tous leurs auditeurs.
¶ Au mesme liure.
¶ Et moy/ ie dis aux propheets/ dit le seigñr:
qui desrobẽt mes parolles/ ung chascun a son
prochain. * Ainsi prennent les hereticques les
tesmoignages des escriptures du nouueau et
de lancien testamẽt: ⁊ desrobẽt les parolles du
sauueur ung chascũ a son ꝓchain/ aux ꝓphe
tes/ aux apostres/ ⁊ aux euãgelistes: ⁊ prẽnẽt
leurs langues/ affin quilz puissent pronõcer
le uenin de leurs cueurs.
¶ Cyprian ad Magnum en la .ui.
epistre au premier liure.
¶ Celuy qͥ nest pas auec moy/ il est ꝯtre moy.
Et celuy qui ne recueille pas auec moy/ il es¬
pard. Sẽblablemẽt sainct Iehan lapostre na
discerne ne mis differẽce entre nulles heresies
ne aucuns scismes: ⁊ nen a nulz specialement
separe des aultres: mais tous ceulx qͥ estoient
sortis de leglise/ ⁊ qͥ faisoient cõtre leglise/ les
appella Antechristz/ disant: * Uous auez ouy
(dit il) q̃ Antechrist est uenu: ⁊ maintenãt plu
sieurs sont faictz Antechristz. De quoy nous
auõs cõgneu q̃ la derniere heure est uenue: ilz
sont sortis hors de nous/ mais ilz nõt pas este
des nostres. Car silz eussent este des nr̃es ilz
fussent totallement demourez auec nous. De
quoy appert q̃ les aduersaires de Christ sont
tous Antechristz: desq̃lz est manifeste qͥlz se sõt
retirez de la charite ⁊ de lunite de leglise.
¶ En la mesme.
¶ Il est necessaire que ung chascũ afferme ce
quil faict: ⁊ ne ueullent nullement estre uain¬
cus ne eulx rendre subiectz: cõbien qͥlz scaiuẽt
que ce quilz font nest pas licite.* Ce doibt on
admirer/ mesme plus tost en auoir dueil ⁊ in¬
dignation que les chrestiens dõnent assistẽce
aux Antechristz: ⁊ que les preuaricateurs ⁊ ꝓ¬
diteurs de leglise/ se tiẽnent fermes dedens le¬
glise contre leglise.
Ezechi.28.D. ¶ Par la multitude
de ta marchãdise/ tes parties interio¬
res sont remplies diniquite.
Naum.3.C. ¶ Soyes doncques
assemble comme la petite saulterelle/
soyes multiplie cõme la locuste. Tu
as plus multiplie tes marchandises
q̃ les estoilles du ciel. La petite saul¬
terelle sest estendue ⁊ sest enuolee. Les
gardes sont comme locustes: et tes
petis enfans sont comme les saulte¬
relles des locustes/ lesq̃lles se confiẽt
es hayes au iour de la froidure. Le so
leil sest esleue/ ⁊ sen sõt enuolees: ⁊ na
pas este recõgneu le lieu ou elles ont
este. Tes pasteurs ont sõmeille ⁊c.
Hieremi.23.C. ⁊. D. ¶ Ilz me sõt
faictz tous cõme Sodome: et ses ha¬
bitans me sont faictz comme Go¬
morre. Ne uueillez escouter les pa¬
rolles des ꝓphetes qui uous prophe¬
tisent/ et uous deceoiuẽt. Ilz parlent
la uision de leur cueur/ et non pas de
la bouche du seigneur.
¶ Hierosme sur lexpositiõ de sainct Mat¬
thieu/ au .xxiiii. Chap̃. au .iiii. liure.
¶ Certainemẽt plusieͬs uiẽdrõt en mõ nom/
disant: Ie suis Christ ⁊c. Uous auez ouy que
Antechrist doibt uenir: maintenãt ya plusieͬs
Antechristz. * Ie estime q̃ tous les princes des
heresies sont Antechristz et enseignẽt soubz le
nom de Christ les choses qui sont cõtraires a
Christ. Et nest pas de merueille si noꝰ en uoy¬
ons aucuns estre seduictz diceulx/ quãt le sei¬
gneur a dit/ Et en seduyront plusieurs.
¶ Quãt doncq̃s uous uerrez labhominatiõ.
Labhominatiõ de la desolation peult estre
entẽdue/ toute mauuaise doctrine: laq̃lle quãt
nous la uerrõs tenir au lieu sainct/ cest adire
en leglise/ ⁊ quelle se mõstrera cõme dieu: adõc
debuons nous fuyr de Iudee aux mõtaignes:
cest adire en delaissant la lettre qui tue/ et la
malice des iuifz: nous debuons approcher les
montaignes eternelles/ desquelles dieu enlu¬
mine merueilleusement.
¶ Hierosme sur Malachias/ au .ii.
chapitre/ au. cxxxi. fueillet.
¶ Mais uoꝰ uous estes retirez de la uoye ⁊ en
auez plusieͬs affoibly en la loy: uoꝰ auez cor¬
rõpu le testamẽt de Leui/ dit le seigͬ dieu tout
puissant. Et uous ay mis cõe contẽptibles/ et
dissolutz entre toutes les gẽtz: pour ce q̃ uous
nauez point garde mes uoyes: mais estiez ac¬
cepteurs des ꝑsonnes en la loy ⁊c. Iay dit au
Deuteronome par Moyses. Donnez a Leui
sa doctrine/ ⁊ a lhõme iuste la uerite ⁊c. Mais
uoꝰ uous estes retirez de la droicte uoye/ ⁊ auez
decline/ quãt ie disoye. * Ne declinez ne a la
dextre ne a la senestre ⁊ en auez plusieͬs affoi
blis en la loy/ ⁊ scandalisez. * Decliner a la
dextre: cest de soy abstenir des uiãdes q̃ dieu a
cree poͬ en user/ cõdẽner les nopces/ ⁊ encour¬
rir ce qͥ est dit en ung aultre lieu. * Ne soie pas
fort iuste. Soy destourner a la senestre/ cest
quãt aucũ se dõne a luxure ⁊ a paillardise/ et
scãdalize plusieͬs en la loy: auquel uauldroit
mieulx q̃ la meulle dung moulin fust pẽdue a
son col/ ⁊ qͥl fust plõge au ꝓfond de la mer.
¶ Augustin/ au .iii. liure du baptesme
cõtre les Donatistes au .ix. chap̃.
¶ Parelleimẽt Honoratus Attuca a dit. Ueu
q̃ Christ est la uerite: nous debuons plus tost
ensuyuir la uerite que la coustume.
¶ Augustin respondist.
¶ Mais si la uerite demonstre q̃ ce doibt estre
retenu q̃ ceste coustume auoit oste: il sera ma¬
nifeste q̃ ceste na pas este instituee uainement/
ne uainement confermee.
¶ Felix Euesque.
¶ Que nul ne prepose la coustume deuant la
raison ⁊ la uerite: car raison ⁊ uerite tousioͬs
mettent hors la coustume.
¶ Une sentence de Castus euesque
au .u. Chapitre.
¶ Celuy qui se p̃sume de ensuyuir la coustu¬
me en ꝯtẽnant la uerite: ou cestuy est enuieux
⁊ maling enuers les freres ausq̃lz la uerite est
reuelee: ou il est ingrat enuers dieu: par linspi
ration duquel son eglise est instruicte.
¶ Cyprian ad Pompeium contre
lepistre de Estienne.
¶ Aussi la coustume qui estoit esleuee enuers
aucuns ne doibt pas empescher/ parquoy la
uerite aye moins de puissance/ et que elle ne
uaincque. Car coustume sans uerite/ cest an¬
ciennete derreur: pourquoy en delaissant ler¬
reur suyuons la uerite.
Miche.6.C. ¶ Iustifieray ie la ba
lãce iniuste/ ⁊ les faulx poidz du sac¬
chet? Esq̃lz ses riches sõt rẽplys dini
quite: ⁊ ceulx qui habitoient en icelle
parloiẽt mẽsonge: ⁊ leur langue estoit
fraudulente en leur bouche.
¶ Augustin au .ii. liure du baptesme cõ¬
tre les Donatistes au .ui. Chap̃.
¶ Ne apportõs point de faulses balances la
ou nous pesons ce que nous uoulons/ ⁊ ainsi
q̃ nous uoulons selon nostre arbitre/ en disãt:
Ce est legier: mais apportõs la diuine balãce
des escriptures sainctes cõme des thresors du
seigneur: ⁊ pesons en icelle les plus pesantes
choses/ mesme ne les pesons point/ mais recõ
gnoissons les/ estre pesees du seigneur.
Mat.23.A. ¶ Sur la chaiere de
Moyse se sõt assis les scribes ⁊ les
pharisiẽs. Gardez dõcques toutes
les choses qͥlz uous dirõt: mais ne
uueillez faire selon leurs oeuures.
¶ Augustin sur sainct Iehan/ au .xlui.
traicte/ au .x. Chapitre.
¶ Ueritablement en seant sur la chaiere de
Moyse silz enseignẽt la loy de dieu: il sẽsuit
doncques q̃ dieu enseigne par eulx. * Mais si
ceulx icy uuellent enseigner leurs choses/ ne
les uueillez point ouyr/ ⁊ ne les faictes point.
Car ueritablemẽt telz quierent leurs propres
choses/ ⁊ non pas les choses de Iesuchrist.
¶ Augustin au .iiii. liure de la doctrine
chrestienne/ au .xxuii. chap̃.
¶ Ilz disent ⁊ nen font riẽs. Dequoy dit lapo
stre. * Soit q̃ par occasiõ/ ou par uerite Christ
soit annõce. Christ aussi est la uerite: ⁊ toutes¬
foys il peult estre aussi annõce/ ⁊ non pas en
uerite * cest adire que par cueur depraue ⁊ mau
uois on annonce les choses qͥ sont ueritables.
Ainsi ueritablemẽt est Christ annõce de ceulx
qͥ demandẽt leu propre utilite/ ⁊ non pas ce qͥ
est de Iesuchrist. Mais pourtant q̃ les bõs fi¬
deles ne escoutent pas tous les hõmes/ mais
en obedience escoutent mesme le seigneur qui
dit. Faictes ce quilz uous diẽt/ mais ne faictes
point ce quilz font: car ilz dient/ ⁊ si nen font
riens: pourtant telz sont ouys utilemẽt lesq̃lz
aussi sont inutilemẽt. Car ilz aduisẽt de cher¬
cher leur ꝓpre utilite mais ilz ne osent pas en¬
seigner leurs choses/ ascauoir eulx estant au
hault lieu du siege de leglise/ laquelle eglise a
este constituee par saine doctrine. Pour laq̃lle
chose le seigñr par auãt quil parlast de telz q̃
iay faict memoire/ il premist. Il se sont assis
sur la chaiere de Moyse. * Ceste chaiere donc¬
ques nestoit pas leur chaiere/ mais estoit la
chaiere de Moyse: elle les ꝯstraingnoit de biẽ
dire cõbien aussi quilz ne feissent pas bien. Ilz
faisoiẽt dõcques leurs propres choses en leur
uie: mais la chaiere dautruy ne parmettoit
pas quilz enseignassẽt leurs choses. Et ainsi
ilz proffitent a plusieurs en disant ce quilz ne
font pas: mais ilz proffiteroient a beaucoup
plus de gens/ en faisant ce quilz dient.
¶ Origene sur sainct Matthieu
en la .xxu. homelie.
¶ Sur la chaiere de Moyse se sont assis les
scribes ⁊ les Pharisiens ⁊c. Ce q̃ iestime estre
ainsi. Ceulx qui se dient interpreter la loy de
Moyse/ ⁊ en ce se glorifiẽt: ou ceulx qͥ se dient
monter sur ces choses/ telz sont assis sur la
chaiere de Moyse. * Ceulx doncq̃s qͥ ne se reti
rent pas de la lettre de la loy sõt appellez scri
bes. Et ceulx qui se diẽt estre plus grãs en au¬
cune chose/ ⁊ se diuisent eulx mesmes des au¬
tres cõe meilleurs q̃ plusieurs autres/ selon ce
sont appellez pharisiẽs/ lesq̃lz sõt interpretez/
diuisez ⁊ separez. Car Phares est appellee di¬
uisiõ. * Mais apres la uenue de Christ/ ilz sõt
assis sur la chaiere de leglise/ qͥ est la chaiere ⁊
le throsne de Christ. Et cõe les scribes ⁊ phari¬
siẽs estoiẽt mal assis sur la chaiere de Moyse/
⁊ ceulx qͥ entẽdoient bien la loy ⁊ la bailloiẽt
bien estoiẽt bien assis: ainsi pareillemẽt aucũs
sõt assis sur la chaiere de leglise * qͥ disent les
choses qͥl fault q̃ ung chascun faice/ mais ne
les fõt pas: ⁊ liẽt pesantz fardeaux si les met¬
tẽt sur les espaules des hõmes/ ⁊ ne les ueullẽt
pas mouuoir de leur doigt. Desquelz disoit le
sauueur. * Quicõque brisera lung de ces tres
petis cõmandemẽs icy/ ⁊ que ainsi aura ensei¬
gne les hõmes: cestuy sera appelle le plus pe¬
tit au royaume des cieulx. Et ne faictes point
selon leurs oeuures: mais faictes tout ce qͥlz
uoꝰ dirõt. * Il reprẽt dõcq̃s telle maniere de pre
dicateurs: lesq̃lz non seullemẽt ne font pas ce
qͥlz dient: mais aussi cruellemẽt ⁊ sans miseri¬
corde/ ⁊ non pas selon lestimation des forces
dung chascun escoutãt/ mais plꝰ qͥlz nont de
puissãce leur enioignẽt: * cõe ceulx qͥ deffẽdẽt
de marier: ⁊ cõtraignẽt les gens a une ordure
ĩmoderee par ce qͥlz deffendẽt ce qͥ est expediẽt.
Ceulx aussi qui enseignẽt de soy abstenir des
uiandes ⁊ autres telles manieres de choses:
ausquelles choses ne doibuent nullement les
fideles estre constrainctz. Ilz imposent les
gros fardeaux par la parolle de leur expo¬
sition/ contre la uolunte de Christ/ disant:
* Mon ioug est doulx et mon fardeau est
legier. * Et souuent uoit on que ceulx qͥ ensei¬
gnẽt telles choses cõtre leurs parolles: en fai¬
sant toutes choses poͬ les persõnes des hões/
⁊ poͬ les uaines gloires: cõe la parolle ensuy¬
uant le mõstre/ disant. Ilz font toutes leͬs oeu
ures/ affin quilz soyent estimez des hõmes.
¶ Origene eur Ezechiel/ en la
septiesme Homelie.
¶ Faictes aussi tout ce quilz uous dient: mais
ne faictes point selon leurs oeuures. Ceste pa
rolle est pour moy qͥ enseigne les bonnes cho¬
ses/ ⁊ fais le ꝯtraire: ie suis assis sur la chaiere
de Moyse cõe le scribe ⁊ le Pharisien. O toy
peuple il test cõmande/ que si tu nas accusa¬
tion de mauuaise doctrine/ ou dautre enseigne
mens q̃ ceulx de leglise/ ⁊ que tu uoye ma uie
coulpable ⁊ mes pechez: que tu ne ordõne pas
ta uie selon la uie de celuy qui parle/ mais q̃
tu faice ce que ie dis. * Ne ensuyuõs personne:
⁊ si nous uoulons ensuyuir q̃lcun/ Iesuchrist
noꝰ est mis au deuãt poͬ lensuyuir. Les faictz
des apostres sont escriptz: ⁊ congnoissons les
gestes des prophetes par les liures sacrez: ceste
copie est ferme: ce qui est mis au deuant est sta¬
ble: tellemẽt que celuy qui desire de lensuyuir/
il y peult entrer en seurete.
Ezechi.24.A. ¶ Maledictiõ sur
les pasteurs de Israel qͥ se nourris¬
soiẽt eulx mesmes. Les troppeaux
ne sõt ilz poĩt nourris des pasteurs?
Uous mengiez le laict/ ⁊ estiez cou¬
uers des laines: ⁊ mettiez a mort ce
qui estoit gras: mais uous ne nour¬
rissiez point mon troppeau.
Osee.4.B. ¶ Tu as mis la loy
de ton dieu en oubly: aussi oublieray
ie tes enfãs. Selon la multitude di¬
ceulx ainsi ont ilz peche en moy: ie
mueray leur gloire en uilẽnie ⁊c. Et
sera le prestre cõme le peuple. Et ui¬
siteray sur luy ses uoyes/ ⁊ luy ren¬
dray ses cogitations.
Osee.8.A. ¶ Iceulx ont regne ⁊
non de par moy: ilz ont este les prin¬
ces/ ⁊ nen ay riẽs sceu. Ilz ont faict
des ydoles de leur or ⁊ de leur argẽt
affin quilz mourussent.
Osee.9.B. ¶ Les iours de uisi¬
tatiõ sont uenus les iours de retri¬
bution sont uenus. Cõgnoissez Is¬
rael que le ꝓphete est fol/ ⁊ q̃ lhõme
spirituel est insense. A cause de la
multitude de ton iniquite/ ⁊ pour la
grandeur de ta forsenerie: le specu¬
lateur de Effraim/ qͥ est ꝓphete auec
mon dieu/ a este faict le lach de la
ruyne sur toutes ses uoyes. Insensa
tion est en la maison de son dieu.
Miche.3.A. ¶ Adonc crieront ilz
au seigneur/ ⁊ ne les exaucera pas:
⁊ mucera sa face deulx/ en ce temps
la/ ainsi quilz ont faict iniustement
en leurs inuentions.
Zacha.11.D. ¶ Ie susciteray ung
pasteur en la terre: lequel ne uisitera
pas celle qui est delaissee/ il ne cher¬
chera pas ce qui est espars/ ⁊ ne sa¬
nera pas ce qui est froisse/ ⁊ ne nour
rira pas ce qui est en estre: ⁊ mẽgera
les chairs des gras ⁊ rompra leurs
ongles. O pasteur ⁊ ydole delaissãt
le troppeau.
Mala.2.A. ¶ Aussi maintenant
est faict ce cõmandemẽt a uous pre¬
stres. Si uous ne uoulez ouyr/ ⁊ si
uous ne uoulez prendre a cueur/ poͬ
dõner gloire a mon nom dit le seigͬ
des armees/ ie enuoyeray pourete
en uous: ⁊ mauldiray uoz benedi¬
ctions/ ⁊ les mauldiray pour ce que
ne lauez point prins a cueur.
¶ Cyprian au premier traicte con¬
tre Demetrianum.
¶ Escoutez la parolle du seigneur uous filz
de Israel: car le iugement du seigͬ est cõtre les
habitãs de la terre * pour ce qͥl ny a sur la ter¬
re/ ne misericorde/ ne uerite/ ne cõgnoissãce de
dieu: mais execration/ ⁊ mẽsonge/ homicides/
⁊ larcins/ ⁊ adultere sont respãdus sur la ter¬
re ⁊c. Dieu dit quil est mal cõtent ⁊ courrou¬
ce/ de ce q̃ la congnoissance de dieu nest pas en
la terre: ⁊ dieu nest pas recongneu/ ne crainct.
Dieu accuse les pechez de mẽsõges ⁊ de pail¬
lardises/ de deceptiõs/ de crudelite/ de blasphe
mes/ dinfidelite/ ⁊ de fureur: ⁊ nul ne retourne
a innocẽce. * Uous estes mal content que dieu
se courrouce/ cõme si uous deseruiez quelq̃ biẽ
en mal uiuant/ cõme si toutes les choses qui
aduiennent nestoient pas moindres encore et
plus legieres que uoz pechez ⁊c. Tu te plains
de la sterilite ou de la famine/ comme si la sei¬
chere se faisoit plus grãde famine que les ra¬
pines ⁊ gourmandises/ cõme si la pourete ue¬
noit dautre part q̃ des exactiõs annuellement
prinses/ ⁊ de labondance des superfluitez. Tu
te plains que le ciel est ferme pour les pluyes/
quant ainsi les greniers sont fermez en la ter¬
re. Tu te plains que les choses croissent peu/
cõme si les choses qui croissent estoiẽt baillees
aux poures. Tu blasme la peste ⁊ la mort/
quãt par icelle peste ou par la mort sõt descou¬
uers ou augmentez les crimes ⁊ delictz/ quant
quelque misericorde nest faicte aux malades/
* ⁊ aux mortz abõde rapine ⁊ auarice: ⁊ ceulx
mesmes sont craintifz aux oeuures de pitie/
lesquelz sont assez temeraires aux mauuais
gaignages: et fuyent la mort de ceulx qͥ meu¬
rent/ mais appetent les despouilles de ceulx qͥ
meurent/ tellemẽt quil semble que en leur ma
ladie sont par aduẽture delaissez poures ⁊ mi
serables affin quilz ne puissẽt eschapper de la
maladie. Car cestuy ueult bien q̃ le malade pe
risse quant il uient a mettre la main sur ses
biens. Telle terreur de mort ne peult dõner la
discipline dinnocẽce: ⁊ entre le peuple qͥ iour¬
nellemẽt ⁊ continuellemẽt se meurt/ nul tou¬
tesfoys ne cõsidere quil est mortel. * On court
dung coste ⁊ dautre/ on rauit/ on prent a tous
costez. Il ny a nulle dissimulation de piller/ on
nen faict quelque cõscience. Cõme sil estoit li¬
cite/ cõme sil estoit de necessite/ cõme celuy qui
est sãs rapiner ne cõgnoisse pas son ꝓpre coust
⁊ dõmaige/ ainsi se haste ung chascun de rapi
ner. Il y a aux larrõs aucune uergõgne de pe
che: car ilz ne demãdẽt q̃ les lieux desertz ⁊ la
ou il ny a ꝑsonne/ ⁊ les fosses: ⁊ fõt illec telle¬
mẽt leͬ peche/ q̃ au moins le peche des pecheͬs
est couuert par les tenebres ⁊ ꝑ la nuict. Mais
lauarice publicquement mõstre sa forsenerie:
⁊ icelle par son audace asseuree en la lumiere
du marche establit les armures de la cupidite
inuincible.
¶ Cyprian au sermon de la Ieune
⁊ de la tentation du seigneur.
¶ Se leglise auioͬdhuy auoit Moyse ⁊ Aa¬
ron ⁊ Samuel: ilz seroient exaucez quant ilz
prieroiẽt. Et si Iob ⁊ Noe ⁊ Daniel prioient/
pardon seroit dõne au peuple. * On ne treuue
auiourdhuy guere de Phinees/ qͥ uiẽne a tres¬
percer les impudicques: on ne treuue guere de
Moyses/ qͥ mette a mort les sacrileges: on ne
treuue guere de Samuelz/ qui pleure les ino¬
bediẽs: Iob nest guere trouue/ qͥ offre sacrifice
poͬ la negligence des enfans: Aarõ nest guere
trouue/ qͥ declaire deuãt Pharaon les mena¬
ces du seigñr: Noe nest guere trouue/ qui faice
ꝓuision dune arche plastree de colle poͬ ceulx
ausq̃lz est le peril de nyer. * En plourãt ie dis
auec lapostre/ les magistratz estre les ennemis
de Christ/ lesq̃lz saueurẽt les choses terriẽnes:
desq̃lz le uẽtre est leur dieu/ lesq̃lz cõme impu
dentz se resiouyssent ⁊ se glorifiẽt es choses qͥl
nest pas licite de dire. * Les tẽps perilleux sõt
uenus q̃ lapostre a p̃dit: ausq̃lz des amateurs
de uolupte plus que de dieu/ ayant apparence
de pitie mais renõceant a uertu/ sont trouuez
en fort grand nombre entre les prelatz et pre¬
uostz: lesquelz ne toucheroiẽt pas dung doigt
ne les ieunes ne les oraisons: lesquelz ont les
mains plaines diniquite/ ⁊ sont leurs mains
chargees de dõs. On demãderoit en uain des
miracles de eulx/ ne aussi quelque ayde: car
ceulx qui contemnent le seigneur ne sont pas
ydoines intercesseurs: ⁊ ne peuuent cõuenable
ment approcher pour rapaiser celuy qͥlz offen
sent continuellement.
¶ Au mesme sermõ au fueillet .ccccxlii.
¶ Le diable est mẽteur/ ⁊ ꝓmet de dõner gran
des choses a ceulx qͥ obeissẽt a luy. * Ce mal
icy est espars en toute leglise: ⁊ est une cõmune
pestilẽce/ qͥ en a prins sans nõbre/ q̃ ceulx qui
estoiẽt en liberte/ poͬ la gloire de ce mõde se sõt
uẽdus en seruiteͬs: ⁊ sont deputez en seruitude
ꝑ uices ⁊ par pactiõ obligez uiẽnẽt a dõner au
diable le chirographe de tesmoignage. Les uo
luptez sõt achetees ꝑ toute chose illicite: ⁊ les
grosses paillardises sõt cherchees par tout pe
che. Le traistre Iudas uoulant uẽdre Christ/
demãda aux prĩces des p̃stres ung pris taxe/
disant: * Que me uoulez uous donner/ ⁊ ie le
uous liureray? Lamour de gaignage se boute
iusq̃s a la mort du seigñr: ⁊ le desir de gaigna
ge ne espargne pas la uie du sauueur. * Aussi
ambition doit au sein des p̃stres/ la repose elle
en lõbre/ ⁊ se muce fraudulentemẽt au lieu se¬
cret de la chãbre. * Simõ du tẽps des apostres
estimãt q̃ le saĩct esprit se uẽdit: il uint a Pier¬
re auec dõs/ ⁊ uoulut acheter la puissance par
laquelle il peult gaigner plus grãdes choses.
* Ceste forme de sacrilege court ꝑ tous les of¬
fices ⁊ les degrez de leglise: ⁊ ambitiõ ne laisse
riẽs q̃lle ne espreuue. Et ne fault pas doubter
que ce ne soit laffaire du diable/ ⁊ ses marchã¬
dises: ⁊ tous ceulx qui font telz marchez sont
ses marchãs: ⁊ q̃ par telle marchãdise ne leur
sera riens dõne de luy/ silz ne sont p̃mier faitz
apostatz ⁊ separez de dieu. Le tẽteur sapproche
sans uergõgne des ambitieux/ ⁊ en proposant
une cõdition ꝑuerse/ promet les choses oultre
lesquelles la cõuoitise ne se peult estẽdre: asca¬
uoir la seulle dignite de tous les royaulmes/
⁊ la domination de tout le mõde: tellemẽt que
entre tous les mõdains ung hõme ait la puis¬
sance cõme dieu: ⁊ auquel toutes choses soyẽt
subiectes/ ⁊ q̃ toutes choses luy payẽt ung ge¬
neral tribut/ cõe au plus excellẽt ⁊ principal.
Quelle chose desire tu plus par auarice? Ton
ambition se peult elle cõtẽter en ceste chose: ou
ta famine se peult elle rassasier par la souppe
de ce mõde icy iectee en tes dẽtz/ ⁊ par toute la
masse de toutes choses boutee en tes machoi¬
res? Tu as le mõde/ mais tu nas poĩt dieu: le
mõde se passera: toy qͥ ne seras poĩt stable/ cher
ras auec luy: tu passeras aussi ⁊ trebucheras.
¶ Augustin sur sainct Iehan/ au
xlix. traicte/ au .ix. chapitre.
¶ Combien que le seigñr Iesuchrist ait faict
beaucoup de choses/ qͥ nont pas este escriptes/
cõme aussi le tesmoigne son ꝓpre euãgeliste:
ascauoir le seigñr Iesuchrist auoir dit ⁊ faict
beaucoup de choses qui ne sont pas escriptes/
* toutesfoys les choses ont este esleutes pour
escripre lesq̃lles on ueoit estre suffisantes poͬ
le salut des croyans.
Colos.2.C. et .D. ¶ Que nul
doncques ne uous iuge en boire/ ou
en mẽger/ ou en partie du iour de la
feste/ ou du nouueau moys/ ou des
sabbatz/ qui sont lombre des choses
a uenir/ et le corps de Christ. Que
nul par uoulunte ne uous seduise/
cheminãt en deiectiõ de sens ⁊ en la
religion des anges/ lesq̃lles choses
na point ueu/ enfle en uain du sens
de sa chair ⁊c. Ne touchez/ si ne gou¬
stez ⁊ ne tastez point: toutes lesquel¬
les choses par tel usaige uiẽnent en
mort selon les cõmandemẽs ⁊ doctri
nes des hõmes ⁊c.
¶ Augu. ad Paulinum en la .lix. epistre.
¶ Lapostre urayement a mis leurs parolles
par mocquerie/ par lesquelz il ne uouloit pas
qͥlz fussent seduictz de ceulx qͥ discernoiẽt les
uiãdes/ selon la ueneration des anges: ⁊ ainsi
iugeãt de ce mõde/ diẽt: Ne touchez/ si ne gou¬
stez ⁊ ne tastez point: cõbien que toutes choses
soiẽt nettes aux netz. Et ceulx a qui ainsi re¬
scripuoit/ craignoit qͥlz ne fussẽt seduictz des
umbres des choses par le doulx nom de scien¬
ce: ⁊ qͥlz ne fussent destournez de la lumiere de
uerite/ qui est en Iesuchrist nostre seigñr. * Et
ueoit quil se failloit garder de ceste solicitude
de telles uaines ⁊ suꝑflues obseruatiõs/ soubz
le nom de sapience ou de science: et aussi de la
suꝑfluite des gentilz/ principalemẽt de ceulx
qui estoiẽt appellez philosophes * ⁊ aussi de la
mode Iudaicque/ la ou debuoiẽt estre ostez les
umbres des choses a uenir/ pource que leur lu
miere qui estoit Christ estoit uenue. Car par
principalitez ⁊ par puissances la superstition
des gẽtilz ou les philosophes seduisoient les
hommes/ en annõceant (celle quilz appellent
Theologie) par les elemẽtz et obseruatiõs de
ce monde. Et desire merueilleusemẽt qͥlz con¬
tẽnent ces choses icy cõme choses merueilleu¬
ses: quant il leur monstre quilz sont faictz le
corps de ce chief/ disant: Et estes parfaictz en
luy. Que nulz doncques (dit il) ne uous iuge
en uiãde: cõme sil auoit dit toutes ces choses
icy/ a cause q̃ ces gens icy estoient deceuz ⁊ re¬
tirez de la uerite/ par telles obseruations/ par
laquelle uerite estoient libres. De laquelle est
dit en leuãgile. * Et la uerite uous deliurera.
* Cest une chose infame (dit il) ⁊ mal ꝓpice/ ⁊
cõtraire a la noblesse de uostre liberte/ que la
ou uous estes le corps de Christ/ q̃ uous soyes
seduictz par les umbres/ ⁊ que uous soyez esti
mez estre uaincus cõme pecheurs/ se uoꝰ lais¬
sez a garder ces choses. Que nul dõcques ne
uous iuge ⁊ uaincquisse: cõme il soit q̃ soyes
le corps de Christ: en uoulãt estre estime hum¬
ble de cueur/ en la ueneratiõ des ãges en met¬
tant au deuãt les choses quil na pas ueu. Ou
cõme aucuns liures ont. En mettãt deuãt les
choses qͥl a ueu. Car ou il a uoulu ainsi dire.
* En mettãt au deuãt les choses quil na pas
ueu: poͬ ce q̃ les hõmes font ces choses icy par
suspiciõs ⁊ opiniõs/ nõ pas qͥlz ayẽt ueu que
telles choses se doibuẽt faire. Ou urayemẽt en
mettãt au deuant les choses qͥl a ueu: de ce qͥl
estime estre grãdes choses/ a cause qͥl les a ueu
estre gardees en aucuns lieux par les hõmes/
desq̃lz adiouste foy a leͬ auctorite/ uoire aussi
sans en rẽdre q̃lque raison: ⁊ pourtãt estime il
estre grãd/ de ce qͥl luy est aduenu de ueoir les
secretz daucuns sainctz. Ap̃s ces parolles dõc¬
ques/ il met les parolles de ceulx qͥ iugẽt de ce
mõde/ par telles obseruatiõs cõme raisonna¬
bles iceulx estãt enflez dune uanite affectee de
humilite. Ne touchez si ne goustez ⁊ ne tastez
point/ ⁊c. Il ne ueult pas quilz soiẽt iuges en
ces obseruatiõs/ la ou on dit. Ne touchez si ne
goustez/ ⁊c. * Toutes ces choses icy ne font
plus tost q̃ corrõpre/ si on sen abstient tellemẽt
q̃ lhõme abuse dicelles: cest adire/ qͥl nẽ uueille
pas user a cause des cõmandemẽs ⁊ doctrines
des homes. * Gardez q̃ nul ne vous deceoiue
par uaine philosophie. Et quelle chose signi¬
fie philosophie/ sinõ desir de sapiẽce? Ces cho
ses dõcques (dit il) ont urayemẽt quelque ap¬
parẽce de sapiẽce: cest adire/ desquelles aucune
raison peult estre rendue/ selon les elemẽtz de
ce mõde ⁊ les puissances ⁊ principalitez/ pour
lobseruatiõ ⁊ lhumilite du cueur. Car ilz fõt
ces choses/ affin que le corps soit humilie par
le uice de superstitiõ: en ce quil nespargne pas
le corps/ quãt il est priue de telles uiãdes des¬
quelles il est cõtrainct de soy abstenir: nõ pas
que en quelque hõneur la chair en soit rassa¬
siee: non pas que plus hõnorablemẽt la chair
soit rassasiee dune uiãde que de laultre/ quãt
a sa necessite nappartiẽt sinon destre rassasiee
⁊ soustenue de quelque uiande que ce soit/ con
uenable a sa sante.
1.Timo.4.A. ¶ Mais lesprit dit
manifestemẽt/ que es derniers tẽps/
aucuns se retireront de la foy/ enten
dãt aux espritz derreur/ ⁊ aux doctri¬
nes des diables/ parlant mensonge
en hypocrisie/ et ayant la conscience
cauterisee/ deffendant marier/ ⁊ com
mandant de soy abstenir des uian¬
des/ que dieu a cree pour en prendre
aux fideles/ et a ceulx qui ont con¬
gneu la uerite/ auec actiõ de graces.
Car toute creature de dieu est bõne:
⁊ ne doibt on riens reiecter de ce qui
est prins auec action de graces.
Tite.1.D. ¶ Toutes choses sont
nettes a ceulx qͥ sõt netz: mais aux
souillez et aux infideles riens nest
net mais leur pẽsee et leur consciẽce
sõt souillees. Ilz se cõfessent cõgnoi¬
stre dieu: mais ilz le niẽt ꝑ oeuures/
quãt ilz sõt abhominables ⁊ ĩcredu¬
les ⁊ reprouuez a toute bõne oeuure.
Rom̃.14.C. ¶ Ne iugeõs dõcques
plus lung laultre: mais iugez plus
tost/ que uous ne donnez empesche¬
ment au frere. Car toutes choses
sont nettes: mais cest mauuaise cho
se a lhomme/ qui mangeue en don¬
nant empeschement.
¶ Augustin au liure cõtre Adamãtum
Manicheen/ au .xiiii. Chap̃.
¶ En uerite aussi lapostre dit toutes choses
estre nettes selon la foy: ⁊ sõt souillees a celuy
qui les estime souillees: * ⁊ q̃ adõc se doibt on
abstenir dicelles/ quant on les prend ainsi par
empeschemẽt: cest adire/ quãt aucun estime ꝑ
sõ infirmite qͥl doibt abstenir de toute chair:
craignãt qͥl ne uiẽgne a mãger de celle qui est
offerte aux ydoles: et pourtãt peult estimer q̃
celuy qͥ en mẽge/ faict cela en lhõneur des ydo
les/ ⁊ de ce estre griefuemẽt offense: la ou ceste
chair qͥ est ĩmolee aux ydoles/ si elle est mẽgee
de celuy qui a foy/ ⁊ qͥ le ignore estre offerte/ ne
peult souiller persõne. * Parquoy en ung au¬
tre lieu le mesme apostre deffẽd de ĩterroguer/
quant on achete q̃lque chose de la boucherie/
ou que aucun est appelle de q̃lque infidele au
soupper/ ⁊ quil uoit quon luy apporte de la
chair a la table laq̃lle iceulx estimẽt estre sou¬
illee: nõ pas a cause de limmolatiõ/ mais poͬ¬
ce q̃ cest chair: cõe il soit q̃ lapostre publie tou¬
tes choses estre nettes/ ⁊ toute creature estre bõ
ne/ ⁊ q̃ toutes choses sõt sainctifiees par la pa
rolle ⁊ loraison: ⁊ toutesfoys se fault abstenir
dicelles/ se par aduenture aucun par estre peu
ferme en est offẽse. Et les a signifie manifeste
mẽt en q̃lq̃ lieu/ disãt. * Que es derniers ioͬs
uiendroiẽt aucuns qͥ deffendroiẽt marier/ et se
abstiendroiẽt des uiãdes q̃ dieu a cree. * Mais
il les designe proprement telz/ qͥlz ne se abstiẽ¬
nent pas de telles uiãdes ou pour refrener leur
cõcupiscẽce/ ou poͬ supporter linfirmite dau¬
truy: mais poͬce qͥlz estimẽt q̃lles sont immun
des/ ⁊ niẽt q̃ dieu soit le createͬ dicelles. Mais
nous/ tenõs la doctrine apostolicq̃/ disant: * q̃
toutes choses sont nettes a ceulx qͥ sont netz/
en gardãt la moderation euãgelicq̃ * tellemẽt
q̃ noz cueurs ne soiẽt pas greuez de gourman¬
dise ⁊ diurõgnerie/ ⁊ des cures de ce siecle.
Heb.13.B. ¶ Certainemẽt il est bõ
de fortifier le cueͬ de grace/ ⁊ non pas
de uiãdes/ lesq̃lles nõt pas proffite a
ceulx qͥ ont chemine en icelles ⁊c.
¶ Athanaise/ au liure des expositions
sur lepistre aux Hebrieux.
¶ Icelles choses ueritablemẽt sont ces doctri
nes estrãges. Et reprend ceulx qͥ auoient ame¬
ne labstinẽce Iudaicque des uiãdes ⁊ telle ob¬
seruation. Car (dit il) uous debuez estre forti¬
fiez de grace/ cest adire/ de foy: ⁊ debuez estre
tres certains/ q̃ riẽs nest aucunemẽt souille: ⁊ q̃
toutes choses sont pures a celuy qui croit. Et
ainsi ceste foy est necessaire/ ⁊ non pas lobser¬
uation des uiãdes. * Car ceulx qui se gardent
des uiandes: cestadire ceulx qui ont leur affe¬
ction tousiours en telle maniere dobseruer les
uiandes: cest une chose tresmanifeste que telz
nont riens prouffite: non plus que ceulx qui
se separẽt hors des termes de la uraye foy/ ⁊ ser
uẽt totallemẽt a loy inutile. Car quel ꝓuffit
auoiẽt ilz de telles obseruatiõs? Quãt uraye¬
mẽt estoient si plains de malice/ quilz ne pou¬
uoient estre participans des sacrifices.
Matth.15.B. ¶ Ce qui entre en
la bouche ne souille pas lhomme:
mais ce qui sort de la bouche/ cela
souille lhomme.
1.Corinthi.10.F. ¶ Tout ce qui
se uend a la boucherie/ mengez le:
sans riens interroguer/ a cause de
la conscience.
Rom̃.14.A. ¶ Mais supportez
celuy qui est foible en la foy: non pas
en discutant des pensees. Car lung
croit quil peult menger toutes cho¬
ses: ⁊ celuy qui est foible/ il mengeue
la poree ⁊c.
¶ Augustin au liure des propositions
sur lepistre aux Romains/ en
la .lxxuiii. proposition.
¶ Supportez celuy qͥ est debile en la foy: non
pas en discutãt des pẽsees. Ce dit il affin que
nous supportõs celuy qͥ est debile en foy * ⁊ q̃
par nostre fermete nous soustenõs la debilite
dautruy: ⁊ que ne discernõs point en iugeant
ses cogitatiõs: cest adire cõe ayant la hardies¬
se de dõner la setence du cueur dautruy que
nous ne uoyons point. Ce quil poursuit ⁊ dit.
Car lung ueritablemẽt croit quil peult men¬
ger toutes choses. Mais celuy qui est debile:
il mengeue la poree. Pourtãt que en ce temps
la plusieurs desia fermes en la foy/ ⁊ cõgnois
sant selon la sciẽce du seigñr * q̃ les choses qui
entroiẽt en la bouche ne souilloiẽt pas/ mais
seullemẽt ce qͥ en sortoit: poͬce mẽgeoiẽt ilz in¬
differẽtemẽt les uiãdes sans en faire cõsciẽce.
* Mais aucuns qui estoient plus debiles se
abstenoient des chairs ⁊ du uin: craingnant q̃
par ignorance ilz ne leur aduint de menger
de celles qui estoient sacrifiees aux ydoles.
Car adonc toute chair qui estoit sacrifiee aux
ydoles/ estoit uẽdue en la boucherie: ⁊ les gen
tilz faisoiẽt sacrifices aux ydoles des p̃miers
fruictz de leur uin: ⁊ faisoient mesme aucuns
sacrifices aux pressoirs. Lapostre dõcques cõ¬
mande aussi a ceulx qͥ sans cõscience usoient
de telz uiures: qͥlz ne desprisassent pas la debi
lite des autres qͥ se abstenoient de telles uian¬
des ⁊ de tel boire. Et cõmande aussi a ceulx qͥ
sont foibles/ qͥlz ne iugeassent pas estre souil¬
lez/ ceulx qͥ mengeoiẽt la chair ⁊ qͥ beuuoiẽt le
uin. * Car les fermes par cõtumace cõtẽnoiẽt
les foibles: ⁊ les foibles iugeoiẽt temerairemẽt
les fermes. Et ce qͥl dit. Toy/ qͥ es tu qui iuge
le seruiteur dautruy? * Pource le dit il: affin q̃
des choses qui peuuẽt estre faictes de bon ⁊ de
mauuais couraige/ noꝰ delaissons le iugemẽt
a dieu: ⁊ q̃ nous ne ayons la hardiesse de don¬
ner la sentẽce du cueͬ dautruy: q̃ noꝰ ne uoyõs
point. Mais es choses qui sont tellemẽt mani
festes/ q̃ on cõgnoit bien q̃lles ne se peuuẽt fai¬
re par bon ⁊ chaste couraige: il nest pas reprou
ue si nous en iugeons. Et ainsi ce qͥ est dit des
uiandes: pource q̃ on ne scait pas de quel cou¬
raige il est faict: il ne ueult pas q̃ noꝰ en soyõs
les iuges/ mais dieu. * Mais de ceste infame
paillardise/ la ou aucun auoit la fẽme de son
pere: il cõmanda que cestuy debuoit estre iuge.
* Toutes oeuures dõcques qͥ sont si manife¬
stes/ que lhomme ne peult dire/ ie lay faict a
bõne intention: telles doibuent estre iugez de
nous: mais toutes celles qui se sont tellement/
quil est incertain de quelle intẽtion elles sont
faictes: elles ne sõt pas a iuger: mais doibuẽt
estre gardees pour le iugemẽt de dieu. Cõme il
est escript. Ce qui est secret/ appartient a dieu:
mais ce qͥ est manifeste/ appartiẽt a uous et a
uoz enfans. Que si les gẽtilz ꝯsiderẽt bien ce¬
ste chose: quilz entendẽt ces choses icy par foy/
par laq̃lle ilz croyent q̃ toutes choses sõt net¬
tes aux netz/ ⁊ quilz ne se doibuẽt pas esleuer
contre ceulx qui par aduẽture estoient debiles
en la foy/ de la circoncision: lesquelz pour la
communication des ydoles ne osoient nulle¬
ment menger chair.
2.Tim̃.3.A.B. ¶ Mais ce deb¬
uez uous scauoir/ q̃ es derniers ioͬs/
y aura des tẽps perilleux: ⁊ serõt les
hõmes amateurs de eulx mesmes/ cõ
uoiter/ esleuez/ orgueilleux/ blas¬
phemateurs/ inobediẽs aux parẽtz/
ingratz/ plains de uices/ sans affe¬
ction/ sans paix/ criminateurs/ incõ
tinens/ cruelz/ sans benignite/ trai¬
stres/ temeraires/ enflez/ aueuglez/
amateurs de uoluptez plus que dieu.
Ayant aussi apparence de pitie: mais
delaissant la uertu dicelle. Et te gar¬
de de ceulx la. Car dentre eulx sont
ceulx qui penetrent les maisons: et
meinent en captiuite les femmelet¬
tes chargees de pechez/ lesquelles
sont menees de diuers desirs: tous¬
iours apprehendãt/ ⁊ iamais parue¬
nant a la sciẽce de uerite. * Et ainsi
que Iannes ⁊ Iambres resisterent a
Moyse: ainsi pareillement resistent
ilz a uerite ⁊c.
Titũ.1.C. ¶ Il en y a aussi plu¬
sieurs inobediens uains en parol¬
les/ ⁊ seducteurs: ⁊ principalement
ceulx qui sont de la circoncision/
lesquelz il fault reprendre/ lesquelz
subuertissent toutes maisons/ en
enseignant ce quil ne fault pas en¬
seigner/ pour en auoir gaing deshon
neste. Pour ceste cause/ reprens les
durement: affin quilz soyent sains
en la foy/ sans entendre aux fa¬
bles Iudaicques/ ou aux mande¬
mens des hommes qui se diuertis¬
sent de la uerite. Ilz cõfessent quilz
cõgnoisent dieu: mais ilz le nient
par oeuures: ueu quilz sõt abhomi¬
nables ⁊ incredules/ ⁊ reprouuez a
toute bonne oeuure.
2.Pet̃.2.A. ¶ Mais il ya eu des
faulx prophetes au peuple: comme
aussi entre uous y aura des mai¬
stres menteurs: lesquelz introdui¬
ront des sectes de perdition/ ⁊ nie¬
ront dieu/ celuy qui les a rachete/
en faisant uenir sur eulx une ha¬
stiue perdition. Et plusieurs ensuy¬
uront leurs luxures/ par lesquelz la
uoye de uerite sera blasphemee: ⁊ fe¬
ront marchandise de uous par aua¬
rice/ en parolles fainctes.
Iude.F. ¶ Aussi uous mes bien
aymez/ ayez memoire des parolles
ont este predictes par les apostres
de nostre seigñr Iesuchrist/ ⁊ uous
disoient. Que aux deriers temps
uiendront des trompeurs/ chemi¬
nãt selon leurs desirs en faictz sans
pitie. Iceulx sont qui se separent
eulx mesmes: sensuelz/ qui nont pas
lesprit ⁊c.
¶ Hierosme sur lexposition de Hiere¬
mie/ au .iii. chapitre.
Hiere.3.D. ¶ Ua ⁊ crie/ ou lis ces
parolles icy cõtre Aqͥlon/ ⁊ diras. Re
tourne toy Israel qͥ es aduersaire ⁊c.
¶ Tout hereticque habite en Aquilon: ⁊ a per
du la chaleur de la foy: ⁊ ne peult ouyr ce que
dit lapostre. * Feruens en esprit. Et pourtant
quil sest du tout dõne aux uoluptez/ il sest re¬
tire du seigñr: ⁊ a espars ses uoyes par autre
doctrine/ ⁊ a ẽsuiuy la uolupte. * Il ny a nul¬
le heresie/ sinon celle qui pour la gloutonnie ⁊
le uentre est inuentee: affin quelle seduise les
femmelettes chargees de pechez. Desquelz est
ueritablement dit. * Lesquelz deuorent mon
peuple cõme la uiande de pain. Et ceulx que
Christ note/ disant. * Qui deuorent les mai¬
sons des uefues.
Hieremi.3.F. ¶ Cõuertissez uous
a moy/ uous filz qui retournez.
¶ Les Iuifz estiment q̃ ce a este accõply apres
le retour de Babilone/ soubz Cyrus le roy de
Perse. Mais il est mieulx acomply en la ue¬
nue de Christ: quãt les demourãs ont este sau
uez. * Et ont este donne des pasteurs selon son
cueur/ ascauoir les apostres ⁊ les hõmes apo¬
stolicques: ⁊ ont nourry la multitude des cro¬
yans/ non pas es ceremonies des ceremonies
des Iuifs mais en la sciẽce ⁊ en la doctrine de
Christ. Et par ce que la predication de leuan¬
gile a este semee en tout le monde on na plus
nullement eu cõfidence en larche du seigneur
qui a este la garde de la loy Mosaicque: mais
iceulx mesmes seront le temple de dieu. Et ne
seruirons plus aux sacrifices abolis/ selõ les
Nazareens errans: mais ensuyuront ladora¬
tion spirituelle.
Esaie.8.A.⁊.B. ¶ Pource que
ce peuple icy a deboute les eaues de
Siloe/ qͥ uont en silence/ ⁊ a plus tost
prins Rasim ⁊ le filz de Romelias:.
pour ceste chose/ uoicy le seigneur qui
fera uenir sur eulx les eaues du fleu
ue/ fortes ⁊ grandes/ ascauoir le roy
des Assyriens.
Esai.55.A. ¶ Uous tous qui auez
soif/ uenez aux eaues: ⁊ uous qui na¬
uez point dargent/ hastez uous/ ache
tez en/ ⁊ si mengez. Uenez si achetez
sans argent/ ⁊ sans quelque eschan¬
gement/ du uin ⁊ du laict. Pourquoy
alouez uous largẽt/ ⁊ non en pains/
⁊ alouez uostre labeur/ ⁊ non pas a
sassiete. Uous qui me oyez/ escoutez/
⁊ si mengez la bonne chose: ⁊ uostre
ame se delectera en la graisse. En¬
clinez uostre aureille/ si uenez uers
moy: escoutez ⁊ uostre ame uiura.
Hiere.9.D.E. ¶ Pource qͥlz ont
delaisse ma loy que ie leur ay dõne/ ⁊
nont pas escoute ma uoix si nont
pas chemine en icelle: ⁊ sen sont allez
apres la malice de leur cueur/ ⁊ apres
Baalim/ ce quilz ont de leurs peres.
Pourtãt dit ces choses le seigneur
dieu des batailles/ le dieu de Israel.
Uoicy ie feray mẽger a ce peuple icy
Laloine: ⁊ leur dõneray de leaue du
fiel a boyre: ⁊ les espardray entre les
gẽtilz/ que eulx ne leurs peres nont
pas congneu: et enuoyeray lespee
apres eulx/ iusques a ce quilz soyent
consummez.
Hieremie.26.B. ¶ Si uous ne
me escoutez/ tellement que uous
cheminez en ma loy que ie uous ay
donne: ⁊ que uous escoutez les pa¬
rolles de mes seruiteurs prophetes
q̃ ie uous ay enuoye/ en moy leuant
du matin/ ⁊ les enuoyant/ ⁊c.
Amos.4.B. ¶ Ie uous ay aussi
oste la pluye/ quant il y auoit encore
troys moys de reste/ iusq̃s a la mois
son: ⁊ ay faict plouuoir sur une cite/
⁊ sur laultre nay pas faict plouuoir.
Lune des parties a este arrousee: et
la partie sur laq̃lle ie nay pas faict
plouuoir est seichee.
Aggei.1.C. ¶ Ma maison est de¬
serte: ⁊ ung chascun de uous se haste
de faire sa maison. Pourtãt sur uoꝰ
a este deffendu aux cieulx/ quilz ne
donnassent la rousee: ⁊ fut deffendu
a la terre/ quelle ne donnast son ger¬
me. Et appella la seicheresse sur la
terre/ ⁊ sur les montaignes/ ⁊ sur le
froment/ ⁊ sur le uin/ ⁊ sur lhuyle/ ⁊
sur tout ce q̃ la terre produict: et sur
les hommes ⁊ sur les iumentz/ ⁊ sur
toute la labeur des mains.
¶ Hierosme/ sur Aggee le prophete au
premier chap̃. au .ui. Tome.
¶ La seicheresse fut appellee/ ou le glaiue/
sur la terre/ ⁊ sur les mõtaignes: affin quelles
ne portassẽt plus le fromẽt/ ⁊ le uin ⁊ lhuyle/
ne tout ce q̃ la terre germe sãs labeur. Et ainsi
la parolle de dieu uiue ⁊ efficace/ ⁊ plus aigue
que toute espee trenchãt a deux costez/ est ap¬
pellee ou introduicte: affin q̃ lame negligente
qui est interpretee terre/ seiche ⁊ desirant plus
tost de habiter es lieux cõcauez/ que de edifier
la maison de dieu: soit frappee de son espee: et
quelle perde tout le fruict quelle estime auoir.
* Lespee aussi est iectee sur les mõtaignes qui
se eslieuẽt cõtre la science de dieu: ⁊ sur le fro¬
mẽt/ le uin ⁊ lhuyle: par lesq̃lles choses: cõme
par uiãdes ⁊ par boire ⁊ par refectiõ/ les con¬
uenticules des hereticques blasonnẽt les peu¬
ples deceuz. Et pourroit on dire conuenable¬
ment leur pain estre le pain de pleurs/ et leur
uin estre la fureur des dragõs/ ⁊ la fureur in¬
sanable des aspiðz. Aussi leur huyle est la ꝓ¬
messe des choses celestes/ par laq̃lle ilz oĩgnẽt
leurs disciples/ ⁊ ꝓmettent loyer des labeurs:
ce q̃ le ꝓphete a en detestatiõ/ disant: * Mais
lhuyle des pecheurs ne engraissera pas mon
chief. Mais aussi le glaiue de dieu frappe tou
tes les aultres choses lesq̃lles sans auctorite
ou tesmoignages des saĩctes escriptures/ uou
luntairement ilz cõtreuuent ⁊ faingnẽt/ cõme
par traditiõ apostolicque. Et ce que le ꝓphete
dit sur les hõmes ⁊ sur les iumentz/ nous deb¬
uons prẽdre les sens ⁊ les cogitatiõs diceulx:
ou au moins les raisonnables * cest adire/ les
saiges ⁊ les non saiges ensemble/ et toute la¬
beur des mains/ ⁊ leurs ieunes/ ⁊ diuerses ob¬
seruatiõs/ ⁊ ce quilz dorment sur la terre. Les¬
quelz ieusnẽt tous les ans troys quaresmes ⁊
humiliẽt leur ame/ iceulx prĩcipalemẽt crois¬
sant de la racine de Tachian/ oyent lapostre
sur telles manieres de labeurs qui dit. * Uous
auez souffert grandes choses sans cause. Et
toutes ces choses icy q̃ iay dit/ se peult enten¬
dre * des recteurs de leglise: lesquelz en edifiãt
la maison charnelle/ ⁊ solicitãt de pourueoir
leurs enfans de grosses possessiõs: ne ont nul
soing ne de edifier le tẽple de dieu en eulx mes
mes ne leglise du seigñr: ne de restaurer celle
qui est infectee ⁊ tresbuchee: desquelz souuent
la uie et la parolle mal propice en scandalise
plusieurs ⁊ les iecte hors de leglise/ ⁊ rend la
maisõ de dieu solitaire. Et ne disõs point ces
choses icy/ q̃ nous uoulions accuser genera¬
lement tous: mais que en tout office ⁊ en tout
degre sont aucuns qui edifiẽt le tẽple de dieu/
⁊ les aultres qui le destruisent.
2.Pet.1.C. ¶ Sans ensuyuir les
folles fables/ noꝰ uous auõs mani¬
feste la uertu de nostre seigñr Iesu¬
christ/ ⁊ sa presciẽce: uoire nous qui
sõmes faictz les speculateurs de sa
grandeur. Car quãt il receut gloire
⁊ honneur de dieu son pere par telle
uoix enuoyee a luy denhault/ de sa
gloire magnificque: ascauoir. Ce¬
stuy est mon filz le biẽ ayme/ auquel
ay prins ma plaisance: escoutez le.
Et auõs ouy ceste uoix enuoyee du
ciel/ quant nous estions auec luy en
la saincte montaigne. Et si auons
ung fort ferme sermon ꝓpheticque/
auquel uous faictes bien par y en¬
tendre cõme a une lampe luysante
au lieu tenebreux iusques a ce que
le iour sesclarcisse/ et que lestoille du
iour se lieue en uoz cueurs/ ⁊c.
¶ Augustin ad Fortunatum en
la .cxcuiii. epistre.
¶ Aussi ne debuõs nous point estimer toutes
les disputatiõs cõe les escriptures canonicq̃s/
cõbien q̃lles soiẽt faictes de gẽs fort louables:
tellemẽt qͥl ne nous soit licite (sauue lhõneur
des hõmes qͥ leur est deue) de contredire ou re¬
prouuer aucune chose en leurs escriptures/ si
par aduẽture nous trouuõs qͥlz sentẽt autre¬
ment q̃ la uerite ne contient/ entendue par les
autres ou de nous par layde diuine.
Ie suis tel es escriptures des autres/ quelz
ie ueulx que ceulx qui entendent les mien¬
nes/ soient.
¶ Augustin en lepistre ad Hieronymum
au .iii. Tome/ au .clxi. fueillet.
¶ Certainemẽt ie cõfesse a ta charite: que iay
apris de porter cest hõneur ⁊ ceste crainte seul¬
lemẽt aux liures des escriptures/ qui sont ap
pellees canonicques: q̃ ie croy fermemẽt q̃ nul
autheur dicelles les escripuant na erre. Mais
si aucune chose est trouuee en icelles lettres/
laq̃lle semble estre cõtraire a la uerite: ie nesti¬
me autre chose sinon/ ou que le liure est mal
escript/ ou que linterpreteur a mal entendu ce
qui est dit/ ou q̃ ie ne lentẽs nullemẽt. * Mais
ie lis tellemẽt les autres: q̃ de quelle sainctete
ou doctrine quilz soiẽt excellentz/ ie ne les esti
me pas pourtãt estre ueritables/ qͥlz ont ainsi
ou ainsi dit: mais pourtant quilz mont peult
persuader ou demõstrer/ ou par ces autheurs
canonicques/ ou par raison probable quilz ne
discordent pas du uray.
¶ Augustin en la .xluiii. epistre
ad Uincentium.
¶ Mon frere/ ne uueille pas dõcques reculler
des escriptures des euesq̃s/ ou des nostres/ cõ¬
me de Hilaire/ ou de ceste unite (deuãt que la
partie de Donatus fust separee) cõme de Cy¬
prian ou de Agrippin/ aucune cõtrariete cõtre
les diuins tesmoignages/ tant copieux/ tant
clers/ ⁊ tãt ueritables. * Premieremẽt pourtãt
que tel gẽre de lettres doibt estre distingue de
lauctorite des escriptures canonicq̃s. Car el¬
les ne sõt pas tellemẽt leutes/ q̃ dicelles on en
prẽne tel tesmoignage/ qͥl ne soit nullemẽt li¬
cite dy cõtredire/ si par aduẽture ilz ont sentu
en quelque chose aultremẽt q̃ la uerite ne re¬
quiert. Car aussi urayemet sommes nous du
nõbre de ceulx qͥ ne desdaignẽt pas ouyr de la
postre/ disãt: * Et si uoꝰ sentez aultremẽt dau
cune chose: aussi dieu le uous a reuele. Mais
toutesfois cheminõs en ce en quoy nous som
mes paruenus: ascauoir en ceste uoye/ qui est
Christ: * car aussi lintegrite ⁊ la cõgnoissance
des lettres de q̃lque Euesque q̃l noble qͥl soit
ne peult estre gardee/ comme lescripture cano
nicque est gardee partãt de lettres ⁊ dordres de
langues/ ⁊ par la successiõ de la celebratiõ ec¬
clesiasticque. * Cõtre laq̃lle toutesfois en ya
eu daucũs/ lesquelz soubz les noms des Apo¬
stres ont cõtrouue plusieͬs choses. Mais tou
tesfois ce a este faict en uain: pource quelle est
trop bien esprouuee/ trop bien celebree et trop
cõgneue. Mais aussi de ce a bien monstre cest
efforcement de mauuaise audace/ q̃lle chose il
peult cõtre les lettres qui ne sont pas fondees
par auctorite canonicque: quant aussi a eu la
hardiesse de soy esleuer cõtre celles qͥ sõt affir
mees de si grand fais de cõgnoissance.
¶ Augustin au prologue du .iii. liure
de la Trinite.
¶ Ne obeis point a mes escriptures/ cõe aux
escriptures canonicques/ mais quant tu trou¬
ueras en icelles tout ce q̃ tu ne creoys point/
crois le indubitablemẽt. Mais ce q̃ tu tenois
pour certain es autres/ si tu ne le entendz estre
certain/ ne le croys point fermement.
¶ Du mesme au liure de ses
Retractations.
¶ Ie ne puis nier/ ⁊ si ne doibtz/ cõme mesmes
en mes plus grandes oeuures quil ya aussi en
mes petites oeuures plusieurs choses qui peu
uent estre reprimees par iuste iugement ⁊ sans
quelque temerite.
2.Timo.2.C. ¶ Ne estriue point
par parolles: car il nest a riens uti¬
le/ sinon pour la subuersiõ des audi¬
teurs. Regarde solliciteusement de
toymesme monstrer louable enuers
dieu/ ⁊ ung ouurier sãs pouuoir estre
confus: en traictant droictement la
parolle de uerite. Mais euite les
choses prophanes ⁊ les uaines pa¬
rolles. Car iceulx augmentẽt fort
linfidelite/ ⁊ leur parolle sespart cõ¬
me le chancre. Euite les folles que¬
stions/ ⁊ celles qui sont sans discipli
ne congnoissant quelles engẽdrent
noises. Mais le seruiteur de dieu ne
doibt pas auoir noise: mais fault
quil soit doulx enuers toꝰ/ docible/
patient/ ⁊c.
¶ Augustin au liure du baptesme cõtre
les Donatistes/ au .xxuii. Chap̃.
¶ Quant il dit maintenant q̃ leuesque doibt
estre docible: ⁊ qͥl adiouste q̃ cestuy est aussi do¬
cible/ qͥ est doulx ⁊ debõnaire quãt a la patien
ce dapprẽdre. Car il ne fault pas q̃ les euesq̃s
seullemẽt enseignẽt/ mais aussi qͥlz apprennẽt
car cestuy enseigne mieulx/ leq̃l tous les ioͬs
croist ⁊ ꝓffite en apprenãt les bonnes choses.
Et ainsi par ces parolles lhõme sainct ⁊ rẽply
de fidele charite monstre assez qͥl ne fault pas
craindre de lire aĩsi ses epistres: que si aucune
chose apres trouuee par plusieͬs ⁊ plus conti¬
nuelles inqͥsitions/ a cõferme leglise: q̃ noꝰ ne
doubtõs point de leuiter: car cõme il y auoit
plusieurs choses q̃ le bon ⁊ saige Cyprian en¬
seignoit/ aussi auoit il q̃lque chose q̃ Cyprian
docible apprenoit. Mais de ce qͥl nous admõ¬
neste/ de recourrir a la fontaine/ cest adire a la
tradition apostolicque: ⁊ q̃ dillec nous dressõs
le canal en nostre tẽps/ cela est tresbõne chose
⁊ ce doibt estre faict sans quelque doubte.
¶ Augu. au secõd liure du baptesme cõ¬
tre les Donatistes/ au .iii. Chap̃.
¶ Uous auez de coustume de nous mettre au
deuant les lettres de Cyprian/ la sentence de
Cyprian/ le cõseil de Cyprian. Pourquoy pre
nez uous lauctorite de Cypriã poͬ uostre scis¬
me: ⁊ reboutez son exemple/ poͬ la paix de le¬
glise? * Et qͥ est cestuy qͥ ne sache biẽ q̃ la saĩcte
escripture canonicque/ tãt de lãcien q̃ du nou¬
ueau testamẽt estre ꝯtenue par ses certains ter¬
mes: ⁊ q̃ icelle est a mettre ⁊ preferer deuãt tou¬
tes les escriptures des euesq̃s passez/ tellement
quon ne peult en riẽs doubter dicelle/ ne dispu
ter ascauoir se tout ce qͥ est escript en icelle est
manifestement uerite? Mais il est licite de re¬
prendre les escriptures des euesques qͥ ont este
escriptes ou quon escript apres la confirma¬
tiõ des escriptures canonicques: ou par parol¬
le par auẽture plus plaine de sapiẽce dũg cha
scun mieulx instruict en telle chose/ ou par
plus grande auctorite des aultres Euesques/
ou par la prudence des saiges ou par les con¬
cilz: se aucune chose est deuiee par auẽture de
la uerite. * Et aussi les cõcilz qui se font par
une chascune region ou prouince/ sans nulle
doubte doibuent donner lieu a lauctorite des
plains cõcilz qͥ se font en toute la terre Chre¬
stiẽne: ⁊ les p̃mieres generales determinatiõs
doibuẽt souuent estre amendees par celles en¬
suyuãt: quãt par aucune experiẽce des choses
est declare ce qui estoit secret/ ⁊ est cõgneu ce qͥ
estoit muce: sans aucun tiltre dorgueil sacri¬
lege/ sans aucune ceruelle enflee darrogance/
sans aucune cõtẽtion denuie mauuaise/ auec
saincte humilite/ auec la paix catholicque/
auec la charite chrestienne.
1.Corin.14.F. ¶ Mais q̃ deux
ou troys prophetes dient ⁊ que tous
les autres en iugent: que si aucune
chose est reuelee a lautre qͥ est assis:
que le premier se taise.
¶ Augustin au .iii. liure du baptesme/ au
iii. chap̃. Et sõt les parolles de Cy¬
prian au cõcil de Carthage.
¶ Nul de nous certainemẽt (dit il )ne sest esta
bly leuesque des euesq̃s: ou nul na cõstrainct
ses cõpaignons par terreur tyrannicque a la
necessite de y paruenir. Quelle chose est plus
doulce/ ⁊ plus humble? Ueritablement nulle
autorite ne nous espouuẽte/ que nous ne que¬
rons ce qͥ est ueritable. Quãt il est (dit il) que
tout euesque poͬ la licence de sa liberte ⁊ puis
sance/ a son propre arbitre: cõme quil ne peult
estre iuge de lautre/ ainsi qͥl ne peult aussi iu¬
ger ung autre. Car il auoit cõgneu par com¬
bien grande proffondite de sacrement/ alors
toute leglise estoit boutee en diuerse disputa¬
tion ⁊ faisoit estre libre de chercher son arbitre/
affin que la uerite examinee fust manifestee.
¶ Hilaire au liure contre les Arrians.
¶ Leglise espouente par banissemẽs ⁊ par pri
sons: ⁊ constrainct de croire a elle/ laquelle est
creue par banissemens ⁊ par prisons: elle pend
a la uolunte des cõmunicans/ laquelle est cõ¬
sacree par les terreurs des poursuyuans: elle
enchasse les p̃stres/ laquelle par la fuyte des
prestres est augmentee: elle se glorifie estre ay¬
mee du mõde/ laq̃lle ne pouoit estre de Christ/
se le monde ne la eut hay.
¶ Hilaire au liure ad Constan¬
tium Auguste.
¶ Dieu a plus enseigne la congnoissance de
luy quil ne la demande: ⁊ en dõnant lauctori
te a ses cõmandemẽs par ladmiration des oeu
ures celestes a desprise la uolunte cõstraincte
de le confesser. Se telle maniere de droict estoit
adioustee a la uraye foy: la doctrine episcopa¬
le uiendroit au deuãt ⁊ diroit. Dieu est le dieu
de tout le monde: il na q̃ faire du seruice faict
par necessite: il ne requiert pas la cõfesse con¬
straincte. On ne le peult trõper mais il peult
estre acqueru. Il est a honnorer plus tost pour
nostre cause/ que pour la sienne. Ie ne puis re¬
cepuoir sinõ le uueillãt. Ie ne puis ouyr sinon
celuy qui prie/ ie ne puis signer sinon celuy qͥ
confesse. Il doibt estre cherche par simplesse: il
doibt estre aprins par cõfesse: il doibt estre ay¬
me par charite: il doibt estre hõnore par crain¬
te: il doibt estre retenu par bonne uolunte.
Mais aussi pourquoy est ce q̃ les prestres sõt
cõstrainctz par liens de craindre dieu ⁊ leur est
commande sur peines/ les prestres sont dete¬
nus par prisons/ le commun peuple estrainct/
est ordõne en la garde de lordre enchainee/ les
uierges sont despouillees poͬ recepuoir la pei¬
ne/ les corps consacrez a dieu sont exposez a
les publicquement regarder/ ⁊ sont mis au
fruict de spectacle ⁊ de question? ⁊c.
¶ Cyprian contre Demetrianum
au premier traicte.
¶ Et le sang uous sera pour signe par dessus
les maisons/ esquelles uoꝰ serez: ⁊ regarderay
le sang/ ⁊ uoꝰ deffendray/ ⁊ ny aura en uous
nulle playe de diminution quãt ie frapperay
⁊ q̃ ie briseray la terre degipte. * Et ce qͥ a p̃cede
en la figure de laigneau occis/ le mesme est
acõply en Christ/ apres q̃ la uerite sest ensuy¬
uie. Quãt illec fut Egipte frappe/ le peuple
Iudaicque ne pouuoit eschapper sinon par le
sang ⁊ par le signe de laigneau: aussi pareille
mẽt quãt le monde sera cõmence destre gaste ⁊
frappe quicõques sera trouue au sang ⁊ au si¬
gne de Christ/ cestuy seul eschappera. Regar¬
dez doncq̃s tandis qͥl est tẽps a la uraye ⁊ eter
nelle saluation/ ⁊ poͬtãt q̃ la fin du monde est
desia prochaine/ cõuertissez uoz pẽsees par la
crainte de uostre seigñr dieu. Et q̃ ceste uaine ⁊
debile dominatiõ ne uoꝰ delecte pas en ce sie¬
cle icy entre les iustes ⁊ debonnaires/ cõme il
soit q̃ au chãp lolium ⁊ lauaine domine bien
entre les terres fertiles ⁊ bien labourees.
¶ Athanaise au liure de ses expositions
sur lepistre aux Hebrieux.
¶ Certainemẽt iceulx ueillent poͬ uoz ames/
cõme ceulx qͥ doibuẽt rẽdre la raison ⁊c. Que
ceulx qͥ sont les cõducteurs des autres enten¬
dent: ⁊ aussi ceulx qui presidẽt sur les autres.
Car cõme il est necessaire que le peuple se mõ
stre obedient/ ⁊ fauorisant au prelatz: aussi
fault il que les prestes ayent soing des ames
des autres/ ⁊ quil ueillent toutes les nuictz/
affin de faire le guet sur le salut du peuple cõ¬
me celuy qui doibt rendre raison pour les pe¬
chez du peuple.
¶ Affin quilz faicẽt ceste chose en ioye/ et non
pas en plourant. Certainement cela ne uous
est pas expedient. Se uous uous rendez sub¬
iectz (dit il) aux preuostz ⁊ que uous obeissez a
eulx: uous soulagiez la charge quilz ont prin
se pour uous. Car iceulx prelatz seront plus
plaisans ⁊ ioyeulx par ce q̃ uoluntairement
uous uous rendrez obediẽs. Mais si uoꝰ estes
rebelles: ⁊ qͥlz ne desistẽt pas de ueiller sur uoꝰ/
⁊ q̃ en ueillãt ilz ne puissent chastier uostre re¬
bellion: toutesfoys en gemissãt uers dieu/ ⁊ en
ayant dueil ne cesserõt de crier cõtre uous/ ce q̃
ueritablemẽt uous proffitera de moins a uo¬
stre salut. * Mais entẽdez/ que ainsi quil nest
point parmis que ceulx qui presidẽt aux au¬
tres/ se puissent autremẽt uenger de leurs in¬
iures faictes par les subiectz/ sinõ par larmes:
ueu q̃ la doulceur ⁊ patiẽce diceulx doibt estre
sans coulpe: toutesfoys aussi ceste pertinace
⁊ incorrigible inobedience des disciples/ sera
plus uehementement punie: de ce qͥlz esmou¬
uent cõtre eulx ung iuge plus cruel/ ascauoir
dieu qͥ leur dõnera plus grief tourment. Par¬
quoy ce nest pas chose du tout importable/ q̃
la rebellion les uiẽne a contẽner. Mais fault
plus craindre ⁊ deplorer/ que pour ce sont bail
lez a dieu pour estre iugez/ ⁊ pour finablement
souffrir peines tres cruelles.
1.Thessalo.5.D. ¶ Ne uueillez
despriser les ꝓpheties. Mais esprou
uez toutes choses/ et retenez ce qui
est bon.
¶ Hierosme en lepistre ad Minerium ⁊
Alexandrum/ au .iiii. Tome.
¶ Certainement aussi lauctorite de ma peti¬
tesse nest pas si grande/ moy qui ne suis riens:
⁊ toutesfoys suis autant deschire par les mor
sures des enuieux/ cõme ceulx qͥ nous ont pre
cede au seigneur. Et si ne doibt on pas (selon
les disciples de Pythagoras) si fort peser lopi
nion iugee par le docteur/ que la raison de la
doctrine. Mais si aucun de contraire faction
uient a murmurer/ pource que ie lis les expla
nations daucuns/ desquelz ne consens pas a
leurs enseignemẽs: quil cõgnoisse que ie oys
uolũtiers ce que lapostre dit. * Esprouuez tou
tes choses/ mais retenez ce qui est bõ. Et aussi
les parolles du saulueur/ disant. Soyez argẽ
tiers esprouuez: affin que si aucun denier est
faulx/ ⁊ quil ne ait pas la figure de Cesar/ et
qͥl ne soit pas signe de la publicque mõnoye/
quil soit reprouue. Mais que celuy qui porte
la face de Christ en clere lumiere/ soit garde en
la bourse de uostre cueur. Car si pareillement
ie uueil apprendre la dialectique ou les scien¬
ces des philosophes/ ⁊ affin que ie retourne a
nostre propos/ se ie uueil auoir la science des
escriptures/ ie ne doibtz nullemẽt interroguer
les simples hõmes de leglise/ lesquelz ont une
autre grace/ ⁊ ung chascun abõde en son sens:
principalement cõme il soit que en la grande
maison du pere de famille y a grande diuersite
de uaisseaux * mais doibtz interroguer ceulx
qui ont apris lart de louurier/ ⁊ ceulx qͥ iour ⁊
nuict pensent en la loy du seigñr. Moy aussi
des mon adolescence ⁊ en ma uieillesse/ cõfesse
que Origenes ⁊ Eusebe ⁊ Cesariẽsis sont hõ¬
mes tres doctes: mais aussi quilz ont erre en
la uerite de doctrine. Ce que au cõtraire pou¬
uons dire de Theodore/ Acacie/ ⁊ Apollinaire:
⁊ toutesfoys toꝰ noꝰ ont delaisse la memoire
leur labeur quilz ont eu en explanãt les escri
ptures. On cherche lor en la terre/ ⁊ des fosses
des fleuues est rapportee la terre sablonneuse
toute reluysante. Poͬquoy me dechirẽt mes
amis? Les grasses truyes grongnẽt contre ce¬
luy qui se taist. Desquelles toute leur estude:
mesme lorgueil de leur science est de reprẽdre
les choses dautruy: et ainsi deffendre la ma¬
lice des anciens/ quelles perdent leur foy.
* Mon propos est/ de lire les anciens/ et de
esprouuer toutes choses: de retenir ce qui est
bon/ ⁊ de nullement me destourner de la foy de
leglise catholicque.
¶ Hierosme/ au prologue sur Esaie/
au .iiii.Tome.
¶ Quilz lisent premier/ puis apres quilz le
desprisent: affin quilz ne soyent estimez de cõ¬
demner les choses ignorees/ non point par iu¬
gement/ mais par presumption de hayne.
1.Timo.6.A. ¶ Enseigne ces cho
ses/ ⁊ les enhorte. Se quelcun ensei¬
gne aultrement: et quil ne consente
pas aux saines parolles de nr̃e sei¬
gneur Iesuchrist/ ⁊ a la doctrine qui
est selon la piete: il est orgueilleux/
riens scaiuãt/ mais languissant au¬
pres des q̃stiõs ⁊ debatz de parolles.
Desquelles naiscẽt enuies/ conten¬
tiõs/ blasphemes/ mauuaises suspi¬
cions/ conflictations des hõmes de
pensee corrõpue/ ⁊ qui sont priuez de
uerite/ en estimãt gaing estre piete.
Tite.3.C. ¶ Mais euite les fol¬
les q̃stions ⁊ les genealogies/ ⁊ les
contentions/ ⁊ les debatz de la loy.
Car elles sont uaines ⁊ inutiles.
Rom̃.16.C. ¶ Mes freres ie uoꝰ
prie/ q̃ uous cõsiderez ceulx qui font
les dissentiõs et empeschemẽs cõtre
la doctrine que uous auez apris: et
uous separez de eulx: car telz ne ser¬
uent pas au seigneur Christ/ mais
a leur uentre: ⁊ par doulces parolles
⁊ benedictions seduisent les cueurs
des innocens.
1.Cor.2.A. ¶ Et quãt ie fus uenu
a uoꝰ/ ie ne suis point uenu en subli
mite de parolle ou de sapiẽce/ uous
annonceãt le tesmoignage de christ.
Car ie ne me suis estime de riẽs sca
uoir entre uous/ sinon Iesuchrist/ et
iceluy crucifie. Et ay conuerse auec
uous en enfermete/ ⁊ en crainte et
grand trẽblement: ⁊ ma parolle ⁊ ma
predication na pas este en parolles
ꝑsuasibles dhumaine sapiẽce/ mais
en demonstrance de lesprit ⁊ puissan
ce: affin que uostre foy ne soit point
par la sapiẽce des hõmes mais par
la puissance de dieu.
Colos.2.A. ¶ Et cela dis ie: affin
que nul ne uous deceoiue par subli¬
mite de parolles.
¶ Augustin sur sainct Iehan/
au .cxu. traicte.
¶ Uous ne uous debuez point seullemẽt gar¬
der de ceulx qui sont uains en parolles et qui
seduisent les pẽsees en parlant choses faulses
⁊ fabuleuses/ ⁊ de ceulx qui par telles uanitez
promettẽt cõme une aultre sciẽce cõtre la rigle
de la foy: mais aussi ceulx qui disputẽt ueri¬
tablement de ceste diuine immutabilite de na
ture/ ou de la creature incorporee/ ou du crea¬
teur/ ⁊ prouuent ce quilz dient totallemẽt par
documẽtz ⁊ raisons tres certaines/ * ⁊ toutes¬
fois sefforcent de retirer les aultres arriere du
seul mediateur de dieu ⁊ des hõmes: fuyez les
cõme la peste plus dãgereuse q̃ toutes les aul¬
tres. Car telz sont ceulx desq̃lz dit lapostre: q̃
ceulx qͥ cõgnoissoiẽt dieu ne lont pas glorifie
cõme dieu. Quelle chose urayemẽt ꝓffite il/
auoir la uraye intelligẽce du biẽ de dieu incõ¬
muable/ a celuy qui ne tiẽt pas q̃ sa deliurãce
uiẽgne de dieu? * Et si uoꝰ estes mortz des tra¬
ditiõs de ce mõde: poͬquoy iugez uous encore
les differẽces cõme uiuãt au monde?
¶ Augustin ad Orosium contre les
Priscillianistes et Origeni¬
stes au .xi. chapitre.
¶ Aussi ce ne nous appartiẽt pas beaucop de
enquester a grosse diligence les choses qͥ sont
loing arriere de noz sens/ et de lentendemẽt de
la debilite humaine: ⁊ qui ne sõt pas tellemẽt
mises aux escriptures/ que la congnoissance
dicelles nous soit commandee. Mesme aussi
affin que par legiere suspicion nous ne tom¬
bons en fables sacrileges/ lescripture diuine
crye/ en disant: * Ne enqueste pas les choses
qui sont plus haultes que toy: ⁊ si ne scrutine
pas les choses qui sont plus fortes que toy:
mais pense tousiours a ce que le seigneur ta
cõmande: tellement que en ces choses est plus
a blasmer la presumption temeraire/ q̃ ligno¬
rance. Certainemẽt lapostre dit. * Soient les
sieges ou dominations/ ou principaultez/ ou
puissances. Et croy fermemẽt quil y a des sie¬
ges/ des dominatiõs/ des principaultez/ ⁊ des
puissances es preparations celestes: ⁊ riens de
ferme foy quil y a quelque difference entre ces
choses icy. Mais pourquoy me contemne tu/
si la ou tu mestime grand docteur/ ie ne scay
pas quelles choses ce sont ⁊ comme elles sont
differẽtes entre elles? Car aussi par ceste igno¬
rance ne me estime pas estre perdu: comme ie
seroye par inobediance/ si ie delaissoye les cõ¬
mandemens du seigneur. * Et pourtant iesti¬
me que ce a este par lesprit de dieu/ q̃ noz au¬
cteurs des escriptures diuines nont pas expo
se ces choses icy plainemẽt/ mais les ont tou¬
che en passant ⁊ estroictement: affin que si au¬
cune telle chose est demõstree a quelque hom¬
me tel que nous sommes/ par plus haulte re¬
uelation: quil nestime pas ceulx estre moindre
que luy/ par lesquelz les sainctes nouuelles
des escriptures canonicques nous sont admi¬
nistrees. * Car cõbien que ung chascun ꝓffite
en apprenant: neãtmoins se trouuera il tous¬
iours en dessoubz de ces escriptures que dieu a
ordonne cõme ung firmamẽt par dessus tous
cueurs humains.
Ezechie.4.D. ¶ Uoicy ie tay dõ¬
ne la fiente des boeufz pour la fien¬
te des hommes/ ⁊ feras ton pain en
icelle. Et me dist. Filz de lhomme:
uoicy ie briseray le baston du pain
en Hierusalem: ⁊ mẽgerõt leur pain
par poidz ⁊ en solitude/ et beuuront
leaue par mesure/ et en angoisse: af¬
fin que quãt le pain ⁊ leaue deffaul¬
dront/ ung chascun tresbuche cõtre
son frere/ et quil se amortisse en ses
iniquitez.
¶ Origene sur le Leuiticque
en la .uiii. homelie.
¶ Tu ne mengeras point (dit il) ces choses/
pource q̃lles sõt souillees. Laigle/ ⁊ le Uaul¬
toir ⁊ toutes les aultres semblables. * Ce sõt
les ames/ lesq̃lles selon ce quelles sont raison
nables ou plaines de institutions ou estudes
liberales/ ou de disciplines raisõnables/ sẽble
q̃lles soiẽt cõe oyseaulx uolãtes. Car elles li¬
sent ⁊ enquierẽt/ ou de la raison du ciel/ ou cõ
ment le mõde est gouuerne par la ꝓuidence de
dieu. Selon ces choses doncq̃s sont appellees
uolailles. Mais si telle maniere de gentz font
mauuaisemẽt ⁊ ꝯtre la loy: qͥlz desrobẽt leurs
ꝓchains: tellemẽt que la ou en leurs parolles
sont estimez auoir celeste enseignement/ ⁊ que
par leurs faictz ilz mõstrẽt les oeuures mortes
⁊ charnelles: ilz doibuẽt estre urayemẽt appel
lez Aigles ⁊ Uaultoirs: lesquelz du hault de
lair se laissẽt cheoir sur les chairs mortes.
¶ Hierosme en lexpositiõ sur Esaie au .ii.
chap̃. au .u. fueillet/ sur ce passaige. Et sur
toutes les nauires de Tharse/ ⁊c.
¶ Iosaphat aussi eut des nauires qͥl enuoioit
en Tharse: mais elles furẽt rõpues en Asion¬
gabar. Salomon aussi en auoit qui alloient
en Tharse/ et retournoient au bout de troys
ans: ⁊ apportoient au roy or ⁊ argent/ ⁊ de li¬
uoyre ⁊ des Singes. Mais pour ce que lung
⁊ laultre pecha: lung donne a uolupte/ ⁊ ay¬
mãt les femmes des natiõs estrãgieres: laul¬
tre en soy ioingnant auec le roy de Samarie:
lung ⁊ laultre est refere aux payẽs ⁊ hereticq̃s
* esquelz ny a aultre chose/ sinõ apparẽce de¬
loquẽce/ ⁊ ung sens edifie sur lart Dialecticq̃
⁊ de Philosophie: ⁊ parolle morte/ qͥ est enten¬
due par les dẽtz diuoyre: ⁊ semblãce de raison
humaine/ ce qͥ est entẽdu par les Singes.
¶ Et sera abaissee la haultesse des hõmes.
¶ Autant uoit on la parolle humaine auoir
raison/ tandis quelle ne sera pas acõparee ou
mise aupres de la diuine science. * Mais quãt
mensonge est approchee de uerite/ cõe lesteulle
du feu/ incontinent elle est deuoree ⁊ perdue: et
tous les enseignemẽs de faulsete/ lesq̃lz main
tenant sont appellez ydoles (de ce quilz sont
sainctz ⁊ cõposez) sont totallement brisez.
¶ Hierosme en son exposition sur sainct
Matthieu au .ii. liure au .iii. chap̃.
¶ Le royaulme des cieulx est semblable au
grain de Seneue: que lhõme print et sema en
son champ: lequel urayemẽt est le plus petit
de toutes semences/ ⁊c. * La predication de le¬
uangile ⁊ la cõgnoissance des escriptures qui
maine a la uie/ est de royaulme des cieulx. Du
quel est dit aux Iuifz. * Le royaulme de dieu
uous sera oste: ⁊ sera donne a la gent qͥ en fera
ses fruictz. Qui est cestuy qui seme/ sinon nr̃e
sens/ ⁊ nostre couraige leq̃l receoit le grain de
la p̃dication ⁊ nourrit la semẽce par lhumeur
de foy/ ⁊ le faict pulluler au champ de nostre
cueur? * La p̃dication de leuangile est la moin
dre entre toutes les disciplines ⁊ sciences. Car
pour la p̃miere doctrine/ elle na pas de foy de
uerite: ascauoir annõceant q̃ lhõme soit dieu/
⁊ quil soit mort/ aussi annõceant le scãdale de
la croix. Cõfere telle maniere de doctrine aux
doctrines des philolophes/ ⁊ a leurs liures/ et
a la relucẽce de leur eloquẽce/ ⁊ a la cõpositiõ
de leurs parolles: ⁊ tu uerras cõbien est la se¬
mẽce de leuãgile moindre q̃ toutes les aultres
semẽces. Mais quãt icelle semẽce de philoso¬
phie est creute: il ny a riens de poignant/ riẽs
de uif/ ne riens qui monstre uie: mais est toute
foible ⁊ matte: et toute molle se boute hors en
herbes et en porees: lesquelles incontinent se
seichent ⁊ tresbuchent. Mais la p̃dicatiõ qui
sembloit petite au commencement/ quant elle
est semee en lame du croyãt ou en tout le mõ¬
de: elle ne croist pas en porees/ mais croist en
ung arbre: * tellement q̃ les oyseaux du ciel (q̃
nous debuõs entendre les ames des croyans/
ou les forces rẽdues au seruice de dieu) y uien
nent ⁊ demeurent en ses branches. Ie estime
que les branches de larbre euãgelicque qui est
creu du grain de Seneue/ sont les diuers do¬
cumentz/ sur lesquelz ung chascun de ces oy¬
seaux predictz repose.
¶ Ambroise/ au liure du sacrement de
lincarnation du seigneur/
au .ix. Chapitre.
¶ Si on cõcede aussi en ceste argumentation
ce que demãdent quon leur cõcede ceulx qͥ de¬
sirent de trouuer lentree de cõtẽtion: ilz ne peu
uent trouuer le cõmencement de disputer: et ce
au lieu/ ou il ya plus grande cõtẽtion des ar¬
gumentz de la disputatiõ q̃ de lexamen de ue¬
rite. * Car ceste est la gloire des argumẽtateͬs/
q̃ de estre estimez uaincre par parolle/ ⁊ de refel
ler ⁊ debouter la uerite. Au cõtraire/ la diffini
tion de la foy/ cest que la uerite soit manife¬
stee/ ⁊ non point les parolles. Finablement la
simple uerite des pescheurs a forclos les pa¬
rolles des philosophes.
¶ Hierosme au ꝓlogue de lepistre ad Gala
tas/ au .iii. liure de son exposition.
¶ Aussi maintenãt sõt ces choses icy lamen¬
tees en leglise: que en ayant perdu la simples¬
se apostolicq̃/ ⁊ la purete des parolles/ on con¬
uient maintenãt ensemble cõe au lieu Dathe
nes/ ⁊ aux auditoires/ poͬ esmouuoir la dele¬
ctatiõ de ceulx qͥ sont autour: affin q̃ loraison
de lart de Rhetoricque fardee de mẽsonge uiẽ¬
ne aux disputatiõs publicques cõe une pail¬
lardelle: non pas tant pour enseigner le peu¬
ple/ que pour acquester la saueur du peuple/ ⁊
pour attirer les sens des auditeurs/ a la ma¬
niere du psalterion ⁊ de la trompette chantãt
doulcemẽt. Tellemẽt q̃ ce dict du ꝓphete Eze¬
chiel peult ueritablement cõuenir a noz tẽps/
la ou le seigneur luy dit. Et leur est faict com
me la uoix de la harpe doulcement chantant
⁊ bien compose: ⁊ escoutent tes parolles/ et ne
les font pas.
¶ Combien en ya il maintenant qui lise Ari¬
stote: combien sont ilz qui cõgnoissent les li¬
ures ou le nom de Platon? A grand peine ont
memoire les anciens de eulx qui sont boutez
cõme oyseaux aux angletz. Mais tout le mõ
de parle de noz rusticques ⁊ pescheurs: tout le
monde en sonne. Parquoy doncques leurs pa
rolles simples doibuent estre manifestees par
parolle simple.
¶ Augustin ad Uolusianum en la
premiere epistre.
¶ Ie admonneste principalement que tu lise
les parolles des Apostres. Car par icelles se¬
ras tu esmeu de uouloir congnoistre les pro¬
phetes desquelles les Apostres usent de leurs
tesmoignages.
¶ Augustin des nopces ⁊ de concupiscẽ¬
ce ad Ualerium/ au .ii. liure/
au .xxix. Chapitre.
¶ Mais que diray ie de ceulx qui traictẽt les
diuines escriptures/ qui ont floury en leglise
catholicq̃? cõment ilz ne se sont pas efforce de
les tourner en autre sens/ poͬce qͥlz estoiẽt fer
mes en la tres anciẽne ⁊ la tresforte foy: et ne¬
stoiẽt pas esmeu de nouuellete derreͬ. * Que si
ie les ueulx recueillir ⁊ user de leͬs tesmoigna
ges/ aussi seroit il trop lõg/ ⁊ si seroye par ad¬
uenture estime/ que sur le moins ie useroie des
auctoritez canonicques/ desquelles nullement
ne debuons destourner.
Hieremie.7.E. ¶ Mettez uoz ho¬
locaustes auec uoz oblatiõs: ⁊ men¬
gez les chairs: car ie nay point parle
auec uoz peres/ ⁊ ne leur commãday
pas au iour que ie les tiray hors de
la terre degipte/ de la parolle des ho¬
locaustes ne des oblations: mais
leur cõmanday ceste parolle/ disant.
Escoutez ma uoix/ ⁊ ie seray uostre
dieu/ ⁊ uous serez mon peuple: ⁊ si
cheminez en toute la uoye que ie
uous ay cõmande/ affin quil uous
soit bien.
¶ Chrysostome en son oeuure imparfai¬
cte sur sainct Matthieu/ au
xxiii. Chapitre.
¶ Malediction sur uous scribes ⁊ pharisiẽs/
qui fermez le royaulme des cieulx deuant les
hõmes/ ⁊c. * Certainemẽt le seigñr ueult mõ¬
strer que les prestres des iuifz faisoient toutes
choses par auarice: lesquelz aussi par les escri
ptures cõgnoissoient la uenue de Christ. Car
ilz cõsideroient/ q̃ si Christ estoit creu * la cou¬
stume doffrir les sacrifices se estaindroit/ et q̃
le sacrifice de iustice uiẽdroit en ualeur. Mais
ueritablemẽt adonc fermoiẽt ilz la porte de ue
rite quãt ilz mirẽt le edict: que tous ceulx qui
le diroient estre Christ filz de dieu/ qͥlz seroiẽt
boutez hors de la sinagogue. * Pareillement
aussi maintenãt les hereticq̃s fermẽt la porte
de uerite: car ilz scaiuent bien q̃ si la uerite est
manifestee/ q̃ leglise ne seroit pas de eulx ne a
eulx: ⁊ q̃ iceulx uiendroient de la dignite sacer
dotalle a lhumilite du peuple. Quoy dõcq̃s?
* Le peuple ignorãt sera il excuse? Nõ uraye
ment. Car si tu ueulx acheter une robbe: tu
uas dung marchãt a lautre: ⁊ la ou tu treuue
meilleures robbes ⁊ a meilleur marche/ la fe¬
ras tu ton achat. Parquoy aussi fault que le
peuple uoise a tous les docteurs/ ⁊ qͥl enque¬
ste la ou la pure uerite est uẽdue ⁊ la ou elle est
corrõpue. Car il nest pas deffendu de cõgnoi¬
stre ce q̃ tous confessent/ ⁊ de eslire la meilleu¬
re. Aussi lapostre dit. * Esprouuez toutes cho
ses/ ⁊ tenez ce qui est bon. Ou si pour quelque
utilite ou pour quelque necessite de ce monde
tu ueulx aller en quelque lieu/ duq̃l tu igno¬
re la uoye: desiste tu de ton propos de partir/
a cause de lignorance de la uoye? Non: mais
tu experimenteras maintenãt une uoye/ puis
apres une autre: ⁊ demãderas apres ceulx qui
la te pourront enseigner: ⁊ quant tu les auras
trouue/ tu la demãde/ ⁊ les remercie. * Pareil¬
lemẽt se tu ueulx entrer en la uerite des escri¬
ptures: tu demanderas aucunesfoys par orai¬
sons/ aucunesfoys la chercheras es escriptu¬
res/ aucunesfoys y hurteras par bonnes oeu¬
ures: tu interrogueras les prestres/ aucunes¬
foys les ungz/ aucunesfoys les autres/ les¬
quelz sont les urays portiers/ ⁊ lesquelz sont
les faulx. Mais ces choses ne se font pas/
poͬce quon ne croit point a la parolle de dieu/
pource aussi que la promesse de sa beatitude
nest pas desiree/ ⁊ nest pas craint le iugement
de sa consummation.
¶ Au mesme liure/ ⁊ au mes¬
me chapitre.
¶ Les escriptures sont appellees le royaulme
des cieulx: poͬce quen icelles est enclos le roy¬
aulme des cieulx. La porte dicelles/ est lenten¬
dement dicelles. Ou le royaulme est la celeste
beatitude/ ⁊ la porte est la iustice par laq̃lle on
y entre. * Les portiers sont les prestres ausq̃lz
est ordonne de enseigner la parolle de dieu/ ⁊ de
interp̃ter les escriptures. La cles cest la parolle
de la science des escriptures: par laquelle aux
hõmes est ouuerte la porte de uerite. Et lou¬
uerture est la uraye interpretation.
¶ Ambroise au liure de Cayn
⁊ de Abel.
¶ Les pechez sont pardõnez par la parolle de
dieu: duquel est le Leuite interpreteur: ⁊ en est
le uray executeur.
Ezechie.3.C. ¶ Filz de lhõme/
prẽs en ton cueur toutes mes parol¬
les que ie parle a toy: ⁊ escoute de tes
aureilles: puis ten uas et entre a la
trãsmigration/ aux filz de mon peu¬
ple: ⁊ parleras a eulx/ ⁊ leur diras.
Le seigneur dit ces choses: ueoir si
par aduenture ilz les escouteront et
silz cesseront.
Ionas.3.A. ¶ Lieue toy/ ⁊ ten ua
en la grãde cite de Niniue: ⁊ annõce
en icelle la p̃dication q̃ ie parle a toy.
Ioã.3.D. ¶ Celuy qͥ uiẽt dẽhault:
il est par dessus tous. Celuy qui est
de la terre/ il est de terre ⁊ parle de la
terre: celuy qͥ uient du ciel/ il est par
dessus toꝰ. Il tesmoigne ce qͥl a ueu ⁊
ouy: ⁊ nul ne receoit son tesmoigna¬
ge. Mais celuy qui receura son tes¬
moignage/ il a signe/ que dieu est ue
ritable: car celuy que dieu a enuoye/
il parle les parolles de dieu.
Ioa/.5.F. ¶ Et nauez point sa
parolle demourant en uous/ pource
que uous ne croyez point a celuy que
dieu a enuoye. Scrutinez les escri¬
ptures/ car uous cuidez auoir la uie
eternelle en icelles. Et sõt celles qui
rendent tesmoignage de moy.
Ioan.7.B. ¶ Ma doctrine nest
pas ma doctrine: mais cest de celuy
qui ma enuoye. Si aucun ueult faire
sa uolunte: il cõgnoistra de la doctri
ne/ ascauoir selle est de dieu/ ou se ie
parle de moymesme. Celuy qui par¬
le de soymesme/ il quiert sa propre
gloire. Mais celuy qͥ quiert la gloi¬
re de celuy qui la enuoye/ cestuy est
ueritable/ ⁊ iniustice nest pas en luy.
Ioan.8.D.E.G. ¶ Mais ce¬
luy qui ma enuoye est ueritable: et
ie parle au monde ce que iay ouy de
luy. Se uous demourez en ma pa¬
rolle/ uous serez urayement mes
disciples/ ⁊ congnoistrez la uerite/ ⁊
la uerite uous deliurera. Et parle ce
que iay ueu enuers le pere: ⁊ uoꝰ fai¬
ctes ce que uous auez ueu enuers uo
stre pere. Amen ie uous dis: si quel¬
cun garde ma parolle/ il ne uerra pas
la mort eternellement.
Ioa.10.E. ¶ Mes brebis escou
tent ma uoix/ ⁊ si les congnois/ ⁊ les
miennes me congnoissent.
Ioan.12.G. ¶ Car ie nay point
parle de moymesme: mais le pere qͥ
ma enuoye/ cestuy a donne le cõmã¬
dement/ quelle chose ie diray/ ⁊ quel¬
le chose ie parleray. Et scay que son
commandement est la uie eternel¬
le. Les choses doncques que ie par¬
le/ ainsi parle ie/ cõme le pere ma dit.
Ioan.14.B.C. ¶ Les parolles
que ie uous dis ie ne les parle pas
de moymesme. Se uous me aymez/
gardez mes commandemens. Ce¬
luy qui a mes commandemẽs ⁊ qui
les garde: est cestuy qui mayme. Ce
luy qui ne mayme pas/ il ne garde
point mes parolles. Et la parolle q̃
uous auez ouy nest pas la mienne/
mais cest celle de mon pere qui ma
enuoye.
¶ Augustin en la .iii. quinquagene/ sur
le pseaulme. ciii. au uerset. Entre le
milieu des montaignes ⁊c.
¶ Si nous ou quelque ange du ciel uoꝰ an¬
nõce autre chose q̃ ce q̃ uous auez receu/ quil
soit en malediction. Se une autre montaigne
uient euãgelizer autre chose/ q̃lle soit anathe¬
matizee. Pourquoy? Pource q̃lle ueult faire
couller q̃lque chose de son priue/ ⁊ non pas du
milieu des mõtaignes. Et cela (pourriez uous
dire) peult bien faire lhõe empesche de la nuee
charnelle/ ⁊ reduict de la cõmune fõtaine a sa
propre faulsete: mais aussi lãge la ueritable¬
ment faict. Se lange neust pas este ouy en pa¬
radis uueillant faire q̃lque chose de son ꝓpre/
nous ne seriõs point precipitez en la mort. Le
cõmãdemẽt de dieu estoit cõe une eaue moyen
ne/ mise poͬ les hõmes leaue dis ie moyenne/
⁊ aucunemẽt publicq̃: ⁊ estoit bõne sans frau¬
de/ ce q̃ nous auõs dit a uostre charite/ ⁊ coul¬
loit sans souillure ⁊ sans boue * se on auoit
tousiours ceste eaue/ tousiours on uiuroit. Lã
ge tombe du ciel ⁊ faict serpẽt est uenu: lequel
desia desyroit de par trahison espardre ses ue¬
nins: il iecta son uenin de son propre: il parla
du sien: * car celuy qͥ parle mensonge/ il parle
du sien: et les pouures gens en lescoutant ont
delaisse ce qͥ estoit cõmun/ de quoy ilz estoient
bienheureux: ⁊ furent reduictz a leur propre/
quant ilz uoulurent peruersement estre faictz
semblables a dieu: car il leur auoit dit ces pa
rolles. * Goustez/ ⁊ uous serez cõme dieux: et
en appetant destre ce quilz nestoient pas/ ont
perdu ce quilz auoient receuz. Parquoy mes
ferez que ce que nous auons dit des fontai¬
nes/ soit proffitable a uostre charite: ⁊ quelles
coullent hors de uous: soyez les uallees: ⁊ con
freres auec tous les aultres ce que uous auez
de dieu. Que les eaues coullẽt entre le milieu
des mõtaignes/ nayez enuie sur personne/ beu
uez/ rassasiez uous/ dõnez leaue/ rassasiez les
aultres. Que leaue cõmune de dieu ait par¬
tout gloire: et non point les propres menson¬
ges des hommes.
Matth.19.B. ¶ Toute plante
que mõ pere celeste na point plante/
sera arrachee.
¶ Hilaire sur sainct Matthieu/ au
xiiii. Canon.
¶ Il dit que toute plãte qui nest pas du pere/
doibt estre arrachee: cest adire/ toute tradition
humaine doibt estre desracinee par la faueur
de laquelle ilz ont trãsgresse les cõmandemẽs
de la loy: ⁊ pourtãt les dit estre les cõducteurs
des aueugles/ promettant le chemin de la uie
eternelle/ lequel ilz ne uoyẽt pas: ⁊ dit que le
tresbuchement de ces aueugles icy ⁊ de leurs
conducteurs est commun.
Titũ./ .A. ¶ Il a manifeste en ses
temps sa parolle/ par predication: la¬
quelle ma este ordõnee selon le cõmã¬
dement de dieu nostre sauueur.
¶ Chrysostome en la premiere home¬
lie sur lepistre ad Titum.
¶ Il a manifeste (dit il) en ses temps sa pa¬
rolle/ par predication laquelle ma este ordon¬
nee. Car leuangile contient toutes choses: et
les choses presentes/ ⁊ futures/ hõneur/ pitie/
⁊ foy: ⁊ a enclos toutes choses par la parolle
de predication. * Car cõme le herault annõce
publicquemẽt au quarfour deuãt tous les hõ
mes: ainsi (dit il) publicq̃mẽt preschõs nous:
⁊ la raison affin que nous ny adioustõs riẽs/
mais que nous annõceons seullement ce que
nous auons ouy. Ceste est ueritablemẽt la uer
tu du herault de poursuyuir urayement les
choses qui luy sont cõmises: sans y riens ad¬
iouster ou chãger/ ou diminuer. Ainsi doncq̃s
fault il prescher: ⁊ le doibt on faire en grande
confidence ⁊ constance: autrement la uertu de
predication ne sera nulle. Pourtant aussi ne
dit pas Christ. Dictes es aureilles/ mais an¬
noncez le sur les toictz/ ⁊c.
Matt.22.D. ¶ Maistre/ quel est
le grand mandement en la loy? Tu
aymeras le seigñr ton dieu de tout
ton cueur/ ⁊ de toute tõ ame/ ⁊ de tou
te ta pẽsee. Cestuy est le plus grand
et le premier cõmandemẽt. Et le se¬
cond est semblable a cestuy. Tu ay¬
meras ton ꝑchain cõme toymesme.
Toute la loy ⁊ les ꝓphetes pendẽt
en ces deux cõmandemens.
¶ August. au ꝓlogue du .ciiii. pseaulme.
¶ Il ya seullemẽt es escriptures deux cõman
demens de charite: ny cherchez aultre chose/ ⁊
que nul ne uous cõmãde aultre chose. Celuy
qui a dilectiõ/ il a parfaict la loy. * La pleni¬
tude de la loy est charite/ ⁊c.
¶ Cyprian au sermon du baptes¬
me de Christ.
¶ O seigñr dieu/ tu me cõmande icy que ie te
ayme/ et cõmande q̃ ie me rende du tout sans
coulpe ⁊ par dedẽs ⁊ par dehors: ⁊ si cõmande
du ꝓchain/ q̃ ie le embrasse selon ma mesure ⁊
mõ amour. * O dieu tresclemẽt/ ie te rẽdz gra¬
ces/ que p̃mier toymesme mas dõne ce q̃ tu de¬
mande de moy: ⁊ quant iauroye les langues
des hões ⁊ des anges/ si ne pourroys ie digne¬
ment declairer cõment tu mas ayme/ ne aussi
embrasser toutes les choses/ que la largesse de
ta grace ma cõfere ⁊ dõne. O seigñr cest chose
iuste que nous te aymõs/ car aussi nous ayme
tu: ⁊ est totallemẽt grãde malice q̃ tes bien ay¬
mez te offensent en q̃lque chose. Certainemẽt
ce mandemẽt icy cõtient la loy ⁊ les ꝓphetes/
⁊ tous les uolumes de toutes les escriptures
sont restrainctz en ceste parolle. O seigñr/ la
nature/ la raison/ ⁊ lauctorite de ta parolle ne
publie aultre chose: ce auons nous ouy de ta
uoix * icy treuue toute religion la perfection:
ce mandemẽt est p̃mier ⁊ dernier: cestuy mãde¬
mẽt escript au liure de uie/ dõne une doctrine
sans q̃lque faulte ⁊ aux hõmes ⁊ aux anges.
Que la religion chrestiẽne lise icy ceste seulle
parolle/ ⁊ medite en ce cõmãdemẽt: ⁊ elle trou¬
uera q̃ de ceste escripture sõt yssues toutes les
rigles de toutes doctrines/ ⁊ q̃ toutes uiẽnent
de la/ ⁊ q̃ toutes y retournẽt/ aussi tout ce q̃ la
doctrine de leglise cõtiẽt: ⁊ touuerez q̃ toutes
choses sont uaines et friuolles/ qͥ ne sont pas
cõfermees par dilectiõ. * Seigñr tu as cõmã¬
de q̃ nous escoutõs ton filz le biẽ ayme: nous
te rendõs graces/ q̃ tu nous a baille en garde a
sa maistrise. Aussi par ton cõmandemẽt nous
nous donnons pour estre informez de sa
doctrine: ⁊ en libremẽt adherant a
luy/ moyẽnant la conduicte
du sainct esprit nous le
escouterons en
tout temps.
Amen.
¶ Spes mea Iesus.
¶ Au lecteur.
¶ O Lecteur treschrestiẽ/ tu as icy cõme ung
parfaict recueil de uraye eruditiõ: car par la
grace de dieu/ iay ensuyui lindustrie naturelle
des mouches a miel qͥ assemblent leur proui¬
sion (cõme dit Flaccus) en ce q̃ iay accumule ⁊
rassemble ce noble pacquet des bõnes senten¬
ces. Et toutesfoys nous nauõs icy sinon une
partie de nostre labeur/ mais de brief (moyen¬
nant la grace de dieu qui nous garde la uie
saulue) nous aurõs laultre partie prinse des
mesmes lieux ⁊ de mesmes exemplaires. Car
aussi urayemẽt ie suis/ ⁊ ay tousioͬs este prin¬
cipalemẽt studieux ⁊ ꝯuoiteux des choses an¬
ciẽnes. Parquoy iestime q̃ ce petit liure deuãt
toꝰ les aultres (excepte les liures canonicq̃s)
doibt estre receu ⁊ hõnore: tãt pource qͥl cõtiẽt
en soy les p̃mieres ⁊ principales traditions de
toute la uraye theologie/ et aussi les princi¬
paulx sentiers de la sciẽce/ et cõgnoissance de
dieu. Et ne soye pas esmeu/ quen ce temps icy
les escriptures des anciẽs docteurs sont con¬
tẽnees ⁊ delaissees. Car leur honneur re¬
tournera (croy moy) elle retoͬnera aux
anciẽs ⁊ aux p̃miers docteurs Ca¬
tholicq̃s/ ⁊ aux expositeurs
de lescripture canonicq̃.
Mais toute chose
a son tẽps.
¶ La paix soit donnee a tous.
2.Timo.2.C.
¶ Ne uueille estriuer par parolles/
car ce/ nest a riens proffitable/ sinon
pour la subuersion des auditeurs.
Euite aussi les prophanes ⁊ uaines
parolles. Pareillement les folles
questions sans disciplines/ cõgnois
sant quelles engendrent noises.
¶ Nouuellement imprime en Anuers
par Pierre du Pont/ a lenseigne
du Pigeon blanc/ Le .x. iour
de Iuing. Lan Mil
cccccxxxiii.
*