¶ Summaire/ et briefve
declaration d'aucuns lieux
fort necessaires a ung
chascun Chrestien/
pour mettre sa
confiance en
Dieu/
et ayder son
prochain.
Item/ ung traicte du Pur¬
gatoire nouvelle¬
ment adjouste
sur la
fin.
Sainct Jaques au premier.
¶ En mansuetude et doulceur rece¬
vez la parolle de Dieu/ laquelle est
puissante de sauver voz ames.
Sainct Jehan au douziesme.
¶ Jesus dit: Qui me desprise/ et ne
receoit mes parolles/ il a qui le ju¬
ge. Ma parolle laquelle j'ay parle/
le jugera au dernier jour.
Chrestiens ne vous arrestez au
jugement que les prebstres donne¬
ront de ce livre: car ilz sont aveugles
et conducteurs d'aveugles.
A tous ceulx qui ayment nostre
Seigneur/ et ont desir de
congnoistre la
verite:
Salut.
E¬
N ce temps auquel il
plaict a nostre Seigneur
reveler sa saincte clarte
et lumiere sur ceulx qui
estoient es tres profondes tenebres/
plus grandes que celles qu'on attou¬
choit et tastoit en Egypte. Plu¬
sieurs sont qui ne peuvent croire
avoir este en telles tenebres/ neant¬
moins tous confessent bien qu'il y a
fort a dire sus l'estat de ceulx qui
doivent estre le mirouer des autres/
et qu'ilz n'ont faict leur office deu¬
ment. Mais de congnoistre la prin¬
cipale cause de l'erreur: ilz ne peuvent
a cause de la grosse cecite/ trouble/ et
barbouillement duquel le monde a
este environne et enveloppe/ ne po¬
vans entendre ne croire qu'il ayt este
possible que tout ayt este si fort chan¬
ge et gaste: tellement qu'il n'y soit
rien demoure pur/ ainsi qu'il doibt
estre: et qu'il ne pourroit estre que en
si long temps il n'y eust quelcun con¬
tredisant/ et ayant quelque congnois¬
sance de verite: veu que tant de mi¬
racles ont este faictz/ tant de grandz
temples ont este eslevez/ tant de re¬
ligions fondees ou innumerables
ont vescu: lesquelz on a estime plus
que sainctz. Car ceulx qui ont este
reputez les plus gens de bien/ ont
tousjours tache les avancer et hon¬
norer.
Entendez tous ceulx qui aymez
verite: et ne vous fondez en voz en¬
tendemens/ sagesse/ raison/ et pruden¬
ce: mais en Dieu/ duquel le propos
est immuable/ et ce qu'il dit ne peult
estre autrement. Il fault que tout
ce qu'il a predict par ses serviteurs
advienne. Regardez l'escripture/ et
vous trouverez que tout devoit adve¬
nir ainst qu'il a este/ et telle seduction
devoit venir/ et que tout devoit estre
gaste et destruit plus qu'on ne pour¬
roit croire. Or voyez vous dont
il vient que vous ne povez croire
que si grande tromperie ayt obtenu
et regne. Et en regardant la saincte
escripture plus en congnoistrez par
la revelation de Dieu. Mais don¬
nez vous garde en la lisant/ que ne
la tirez a vostre sens/ la faisant ser¬
vir a voz affections en foulant la
pasture des brebis/ la parolle de
Dieu/ qui est contenue en l'escriptu¬
re/ et marchant sus aux piedz/ ou
que par icelle vous traictez cruelle¬
ment voz freres/ troublant tout/
frappant de voz cornes: Mais en
usez a ce qu'elle est ordonnee/ pour
donner honneur et gloire au seul
Dieu/ sans se arrester a aucune crea¬
ture/ ne mettre le salut en autre que
en Dieu/ sans estimer autre chose
que luy. Faictes que tout vous serve
a charite/ a garder amitie/ paix/ et
concorde avec tous/ tant qu'il est en
vous. Aprenez la benignite et doul¬
ceur du sauveur/ et non point la cru¬
aulte et rage des Pharisiens. Ta¬
chez a la destruction des vices et pe¬
chez/ et au salut des pecheurs en tou¬
te doulceur. Administrez les corre¬
ctions ameres en toute charite (ce
qui desplait au paovre pecheur) pui¬
sant et prenant tousjours de la sain¬
cte escripture. Car es maladies fort
dangereuses et mortelles ne fault
aller a la volee: mais user de bons
et propres remedes. Ainsi en l'af¬
faire du salut en ce qui touche l'ame
ne fault proposer que choses tres cer¬
taines/ lesquelles on prend de l'escri¬
pture saincte tant seulement/ laquelle
contient le conseil et volunte de Dieu.
Nul ne se espargne a ayder son pro¬
chain. Nul aussi ne rejecte l'admoni¬
tion et conseil d'aultruy: Mais que
tout soit prouve/ et qu'on tienne ce
qu'est bon/ et qu'on rejecte ce qui est
mauvais. Non point ainsi qu'il nous
semble: mais comme la saincte escri¬
pture monstre qu'on doibt recevoir
ou rejecter.
Pourtant congnoissant que je
suis debteur et tenu a tous de ce que
nostre Seigneur a mis en moy/ pour
le bien/ proffit/ et salut d'ung chascun
(ne voulant nuyre a personne: mais
desirant que tout le monde donne
honneur et gloire au seul Dieu) a
tous offre et presente ce que nostre
Seigneur m'a donne/ priant ung
chascun pour l'amour d'iceluy qui
nous a tant ayme qu'il a donne son
seul filz tres chier pour nous/ qu'en
toute diligence par une ardente affe¬
ction de congnoistre verite/ en la¬
quelle gist l'honneur de Dieu/ on
examine tout ce qu'est contenu icy
selon la loy de Dieu/ selon le juge¬
ment de l'escripture. Priant le pere
tout plein de misericorde/ qu'il vueille
et soit son bon plaisir plus claire¬
ment monstrer sa science et congnois¬
sance au paovre monde/ chassant
toutes tenebres d'erreur par le so¬
leil de justice nostre Seigneur Je¬
sus/ vraye lumiere et verite/ illumi¬
nant les paovres aveugles et igno¬
rans par son sainct esperit: telle¬
ment que de toutes partz du monde
tous viennent adorer nostre pere en
son sainct tabernacle en son propi¬
ciatoire/ en nostre sauveur et redem¬
pteur Jesus/ auquel et par le¬
quel il soit servy/ adore/
et honnore/ selon sa
saincte volunte:
par le seul
mouve¬
ment
du sainct
esperit.
Amen.
¶ De Dieu Chapitre.i.
D¬
Ieu/ est bonte/ puissance/
et sagesse infinie/ sans com¬
mencement et sans fin/ ve¬
rite immuable. Ce que
bien on entend par la creation du
monde: auquel rien n'y a inutile et
qui ne porte proffit. Et combien qu'il
soit faict de rien/ et y ait grande con¬
trariete/ neantmoins par la puissan¬
ce de Dieu est conserve/ ainsi que
par sa grande sagesse tout a este si
bien ordonne. Cecy nous monstre la
saincte escripture/ et comment nostre
Dieu est si bon/ qu'il nous a forme
a sa semblance nous donnant la sei¬
gneurie sus toutes creatures. La¬
quelle perdue par desobeissance et
presumption/ nous a este rendue par
la grande bonte de Dieu/ lequel a
tant ayme le monde qu'il a donne son
seul filz/ qui par la vertu et puissan¬
ce du pere estant en luy a destruict
nostre mort/ par merveilleuse sa¬
gesse destruisant le peche par le corps
semblable a peche/ donnant et restau¬
rant pleine vie par son obedience a
ceulx qui estoient mortz par inobedien¬
ce. Affin que le propos et ordonnance
immuable de Dieu fust accomply:
et que ceulx qui avant le commence¬
ment du monde avoyent este ordon¬
nez a vie en eussent jouyssance et pos¬
session. Laquelle chose entendue et
escripte au coeur engendre telle confian¬
ce en la grande bonte de Dieu/ que rien
ne nous peult separer de son amour.
Car on vit a luy en le sentant et con¬
gnoissant: pourtant que c'est la vie
eternelle congnoistre le seul vray
dieu/ et celuy qu'il a envoye Jesuchrist.
¶ De l'homme. Chapitre.ii.
L'
Homme est meschant/ ne
pouvant rien/ fol et teme¬
raire/ ambitieux/ plein de
faulsete et d'hypocrisie/ in¬
constant/ variable/ ne pensant que
mal et peche/ auquel il est nay et con¬
ceu/ en tout et par tout cerche soy¬
mesme/ n'estimant que soy et son prouf¬
fit/ voulant tousjours magnifier
ses oeuvres/ puissances et vertus/
plein d'ingratitude et desobeissance:
plus est aspre et songneux de gar¬
der ses inventions/ loix et ordonnan¬
ces/ que celles de Dieu. Il ne
porter d'estre humilie/ deshonnore et
mesprise: ains se veult eslever sus
Dieu/ sus sa saincte parolle/ loy/ et
commandement. Et d'autant est
il plein de toute iniquite/ qu'il a plus
d'apparence de justice et sainctete. Et
pourtant est il mauldict/ malheu¬
reux et menteur: comme racine pour¬
rie et mauvais arbre ne peult porter
que mauvais fruictz: car tout est cor¬
rompu en luy. Pourtant que mort
par l'inobedience du premier homme
ne peult fructifier que a la mort et
damnation/ ayant toutes cogitations
mauvaises/ pour ce que toute la produ¬
ction des pensees de son coeur est tant
seulement a mal en tout temps: Car
il est chair/ et ce qui vient de son coeur
est mal/ et toute affection de chair.
¶ De Jesuchrist. Chapitre.iii.
J¬
Esuchrist/ vray filz de
Dieu/ le bras/ puissance/
parolle/ et sapience du pere.
Auquel comme homme/ Dieu
a esleu son sainct temple/ son habita¬
tion/ son tabernacle/ le sainct des
sainctz/ le propitiatoire ou sont tous
les thresors de sapience et sagesse/ et
ou toute la divinite habite: non pas
comme en l'ombre et figure/ mais com¬
me au corps et verite/ auquel est con¬
sommee et parfaictement accomplie
toute l'oeuvre de Dieu. Car par luy
sont restaurees et parfaictes toutes
choses/ tant au ciel que en la terre:
pourtant que pleine vie/ pleine puis¬
sance/ vertu/ sagesse/ grace et justice
sont en luy. Lequel faict obeissant
au pere/ nay de mere/ voire vierge
sans semence d'homme/ faict subject
a la loy/ n'a point demande sa gloi¬
re/ ne sa volunte: mais celle du pe¬
re/ ne parlant et ne faisant rien de
soy mesme: mais tout par son pere/
lequel estoit en luy/ reconciliant le
monde a soy mesme.
Tant se est humilie et abbaisse
qu'il est mort pour nous/ luy juste et
innocent pour les injustes et iniques/
offrant son corps et son sang pour la
purification de noz ames. Lesquel¬
les par ceste mort et sacrifice/ et par
ce beau don de son filz/ le pere veult
qu'elles soyent certaines de leur salut
et vie/ et que pleinement elles sont
purgees et lavees de leurs iniqui¬
tez. Et que le pere pour l'amour de
soy mesme/ et non pas pour l'amour
de nous/ ne de noz oeuvres/ meri¬
tes/ et justices (qui ne sont que abo¬
minations) il nous sauve/ il nous
vivifie/ nous prenant pour ses filz et
heritiers/ heritiers avec Jesuchrist/
duquel sont faictz membres tous
ceulx qui ont vraye foy en luy/ et
pourtant uniz et incorporez au corps
de Jesus. Par la vertu divine qui
habite au chef/ toute puissance con¬
traire est destruicte. Par la vie par¬
faicte et immortelle/ nostre mort abo¬
lie. Par la sainctete/ justice/ purete/
et innocence infinie qui est en luy/ tou¬
te nostre mauvistie/ iniquite/ et or¬
dure est abismee. Et par ceste gran¬
de puissance nous sommes reparez
en plus noble estat que jamais ne
fusmes avant le peche de Adam/ au
paradis: non point qui est terrien/
mais celestiel: a une vie/ non pas
corporelle/ corruptible/ et qu'on peult
perdre/ mais spirituelle/ sans corru¬
ption/ et qu'on ne perdra jamais.
Qui congnoist et entend cecy par
vraye et vive foy/ il a veritablement
la vie eternelle/ et plus ne se arreste
aux creatures/ ne aux choses vai¬
nes/ ayant congnoissance du pere
par le filz: auquel il congnoist et en¬
tend la grande bonte de Dieu/ et son
infinie misericorde.
¶ De la loy et sa vertu. Chapitre.iiii.
L¬
A loy de Dieu vraye rei¬
gle de bien vivre/ monstre
aux hommes leurs fau¬
tes: et combien ilz sont loing
du chemin auquel ilz doivent chemi¬
ner/ declairant par menaces les grandz
maulx qui doivent advenir aux trans¬
gresseurs/ engendrant horreur et crain¬
te servile/ ire et indignation. Et
pour ce qu'elle trouve tous hommes
charnelz et destituez de l'esperit de
Dieu elle esmeut le peche et la concu¬
piscence/ par occasion multipliant
et augmentant le peche.
Et dela vient que tous ceulx qui
sont soubz la loy/ sont en maledi¬
ction/ pourtant qu'ilz ne peuvent par¬
faire ce que la loy demande. Car elle
n'est pas accomplie par les oeuvres/
mais par foy. A cause dequoy
elle donne a entendre qu'on doit cer¬
cher Jesuchrist: car il est la fin de la
loy/ justifiant tous ceulx qui croyent
en luy. Autre moyen n'y a pour evi¬
ter lire et indignation de Dieu qui
nous est monstree par la loy/ laquel¬
le est la vertu de peche et l'aguillon.
Dequoy sommes delivrez par Je¬
suchrist/ quand nous entendons et
croyons qu'il a porte la malediction
pour nous.
¶ De l'evangile. Chapitre.v.
L'
Evangile/ est la vraye
puissance de Dieu en salut
a tout croyant/ la consola¬
tion des affligez/ la delivran¬
ce des captifz/ la vie des mortz et
perdus/ joye de coeur surmontant
tout sentement.
Qui ne s'esjouyroit en ouyant son
ennemy (lequel il ne povoit fuyr/
en la pleine puissance duquel il estoit)
estre vaincu et destruict? la mort et
damnation inevitable luy estre tour¬
nee en vie et salut eternel? enfer au
royaume des cieulx? l'horreur de la
compaignie des diables/ en la bour¬
geoysie des cieulx et adoption des
enfans de Dieu? Ce qui nous est an¬
nonce par la mort de Jesus/ qui par
la vertu du pere/ qui est en luy nous
a sauvez/ nous ostant la crainte ser¬
vile des menaces de la loy/ pourtant
qu'il n'y a point de damnation a ceulx
qui sont en Jesus. Car delivrez de
la servitude de peche et de mort (en
laquelle ilz estoient detenus par la
loy) servent et vivent a Dieu/ duquel
ilz sont faictz filz par foy qu'ilz ont/
croyans parfaictement tout leur estre
remis par Jesus/ qui a puissamment
triumphe de noz ennemis. Et
pourtant sa victoire est a nous/ et
par luy tout est nostre/ ainsi qu'il
nous est annonce par ses bonnes nou¬
velles qui sont l'evangile/ qu'il nous
a tout restaure et donne/ et encore da¬
vantage plus que n'avions perdu.
Et pourtant ayans pleine foy/
nous armons de sa justice contre nostre
peche/ de sa vie contre nostre mort/ de
son innocence contre nostre iniquite. Et
par luy obtenons toutes les promes¬
ses de Dieu/ et si grand bien que ja¬
mais oeil ne veit/ ne aureille ne
ouyt/ ne coeur ne pensa/ combien est
grand ce que Dieu nous a promis.
¶ De peche. Chapitre.vi.
P¬
Eche/ est nature corrompue
et depravee/ vivant a soy/
aymant soymesme/ repu¬
gnant a la loy de Dieu/ et
la hayant/ aymant les choses char¬
nelles/ mesprisant les spirituelles/
n'entendant rien de Dieu/ pleine de
toute ignorance/ fructifiant a mort.
Car peche est source si mauldicte et
mauvaise/ qu'elle ne peult que mal.
Et d'autant que la droicte voye et
le bien luy est plus clairement ma¬
nifeste/ d'autant plus il la rejecte et
la vitupere. Et s'il ne meurt et est
destruict par la mort de Jesus/ il
dit le bien estre mal/ et le mal bien/
la lumiere tenebres/ et les tenebres
lumiere/ blasphemant le sainct espe¬
rit/ attribuant a Dieu injustice/ et a
soy innocence/ et se elevant contre
Dieu et son esperit/ le condemnant
pour regner: car il veult avoir bruit
et honneur.
¶ De justice. Chapitre.vii.
J¬
Ustice/ est la vraye ima¬
ge de Dieu/ luisant par la
regeneration qui est faicte
par la parolle de Dieu
receue par foy/ et escrite au coeur des
filz de Dieu. Par laquelle l'hom¬
me mort a soymesme/ renonceant soy
et toutes choses/ ayme tant seule¬
ment Dieu/ ayant le coeur a sa sain¬
cte loy/ tire hors de toutes choses
terriennes/ brusle apres les celestiel¬
les: car par la congnoissance qu'il a
de Dieu/ il porte fruict de vie sa¬
chant prendre et eslire le bien/ et con¬
demner et rejecter le mal/ donnant a
Dieu tout honneur et gloire luy at¬
tribuant tout bien/ salut et vie/ reje¬
ctant tout autre ayde et confiance/
et tout ce que le cler et pur comman¬
dement de Dieu ne contient.
¶ De la chair et vieil homme.
Chapitre.viii.
C¬
Hair/ est le vieil home/ c'est
a dire tout homme/ qui de
soymesme est serf et captif
de peche/ et tout ce qu'il desi¬
re/ veult/ entend/ scait/ congnoit/ ju¬
ge et faict/ tout est desir de la chair:
volunte/ sagesse/ prudence/ juge¬
ment/ est oeuvre charnelle.
Et l'affection de la chair et l'affe¬
ction de peche sont une mesme chose.
Et pourtant ne fructifient que a la
mort: car leur fruict n'est que hayne/
meurtre/ envie/ paillardise/ larrecin/
heresie/ idolatrie/ blaspheme/ perver¬
ses pensees et cogitations: bref/ con¬
trariete et repugnance a tout bien.
Et maintenant vient tout clai¬
rement contre la parolle de Dieu
l'accusant de injustice/ d'autant qu'il
ne faict pas selon le vouloir/ esti¬
me et jugement de la chair/ disant:
Il n'y a point de Dieu/ il n'y a point
de justice en hault/ Dieu n'a point
d'esgard ne de cure des choses de ca¬
bas: et semblables blasphemes con¬
tre nostre Seigneur et sa parolle/
sortent et viennent de la chair. Et
par autre maniere soy contrefaisant
par simulation feincte/ et semble avoir
le zele de Dieu et desir de son honneur
comme voulant exaucer et magnifier
son sainct nom/ et qu'il soit servy plus
sainctement et en plus grande reve¬
rence. Parquoy ont controuve nou¬
velles manieres de faire hors de la
parolle de Dieu/ nouvelles sectes/
reigles et institutions/ simulant/ fein¬
gnant/ et mentant en toute saincte¬
te et l'amour de Dieu. Et pourtant
ne fault estre legier a suyvre ce qui
nous semble estre de Dieu/ tant ce
vient de nostre coeur comme d'autruy:
mais fault prouver diligemment quel
esperit c'est. Car ainsi que l'ange des
tenebres se transfigure en ange de
lumiere/ aussi font ses ministres et
sus tout la prudence de la chair.
Il fault donc prouver par la sain¬
cte parolle de Dieu/ et diligemment
examiner toutes motions/ tous pro¬
pos et institutions/ pour scavoir quel
esperit c'est qui les suggere: s'il est de
Dieu/ ou de la chair. Qu'on regar¬
de la bonne intention de Pierre/ pour
laquelle il a este nomme Satan/ celle
aussi du Roy Saul et des Roys qui
ont voulu faire le service de Dieu
aux haultz lieux/ et par les boys/
comme avoient faict les patriarches
par avant/ comment ilz sont repris de
l'escripture. Car tout a este prudence
de chair/ laquelle comment qu'il soit
veult avoir la seigneurie et domi¬
nation/ et veult gouverner/ ordon¬
ner et disposer a son plaisir/ et avoir
l'honneur de tout et estre louee.
¶ De l'esperit et nouvel
homme. Chapitre.ix.
L'
Esperit est le mouve¬
ment et affection que
Dieu baille a l'homme
se renouvellant/ luy don¬
nant sa grace/ et le justifiant par
Jesus.
Cestuy a continuelle bataille con¬
tre la chair: et jamais ny paix jusque
a ce que la chair soit morte. Il est
simple et pur ayant congnoissance
de Dieu/ des choses profondes de
Dieu/ des celestielles/ ausquelles
il poulse l'homme affin qu'il soit imi¬
tateur de la bonte de Dieu/ fructi¬
fiant a vie/ toute doulceur/ amytie/
benignite/ compassion/ chastete/ pa¬
tience/ paix/ joye/ charite et beneficen¬
ce/ ferme esperance en celuy qui a tout
faict/ auquel il a toute confiance et
foy/ faisant que l'homme ne soit point
temeraire/ ne presumptueux: mais
humble et obeissant a la parolle de
Dieu lequel veritable point ne se
change: mais ce qu'il a dict il le fera/
ce qu'il a promis il le tiendra. Et
pourtant adresse l'homme/ affin qu'il
ne sente autrement de Dieu qu'il ne
doibt/ et qu'il ne se arreste a autre que a
Dieu/ ne prenant autre maniere de
vivre que celle que Dieu a expres¬
sement commande/ ne se arrestant que
en la pure parolle de Dieu/ combien
que tout soit change et mue/ et que
les infideles florissent/ grans signes
et miracles soient faictz: et que tous
disent autrement que le pur comman¬
dement de Dieu ne porte/ qu'il ne
bouge: mais qu'il demeure ferme en
la parolle/ laquelle demeure eter¬
nellement. Faice le monde comment
qu'il vueille/ il donne cest honneur a
Dieu qu'il est veritable/ et que tout
ce qui n'est prouve par sa saincte pa¬
rolle/ n'est que vanite et mensonge.
Mieulx vault beaucop scavoir
cecy par experience/ que par livre.
Neantmoins il est escrit pour les
esleuz/ affin qu'ilz desirent/ et affe¬
ctueusement prient que l'esperit leur
soit donne/ a ce qu'ilz soient faictz
nouveaulx hommes/ et ayent congnois¬
sance des choses de Dieu par son
esperit/ et qu'ilz tuent et destruisent tou¬
tes les affections de la chair et du
vieil homme/ tendans seulement a l'hon¬
neur et gloire d'iceluy qui peult et faict
tout/ nostre bon pere Dieu eternel/
ayans pleine fiance en luy/ l'aymant
de nostre coeur. Et pour l'amour de
luy en tout bien edifians et secourans
nostre prochain.
¶ De incredulite/ infidelite/
et mescreance. Chapitre.x.
I¬
Ncredulite/ infidelite/ et
mescreance/ est moins sen¬
tir et croire/ ou autrement/
qu'il ne convient/ de l'infinie
bonte/ misericorde/ sagesse et puissan¬
ce de Dieu. Laquelle du tout en tout
ne se peult fier en Dieu: mais incer¬
taine cerche autre moyen pour avoir
ayde et secours/ pleine de inconstan¬
ce/ crainct ou il n'y a point de matie–
re de paour/ se fie ou il n'y a point de
seurete/ sans aucun certain propos
ne arrest: mais muable comme la lu¬
ne subjecte a toute tromperie et dece¬
ption. Car la ou n'est la lumiere de
foy/ la clarte de la parolle de Dieu/
la regnent les princes des tenebres/
la sont les tresbuchemens/ et tombe¬
mens en la fosse. Pour le bon che¬
min on prent le mauvais/ pour la
volunte de Dieu le songe des hom¬
mes. Pour les choses qui sont ag¬
greables a Dieu et ses sainctes or¬
donnances/ ce qu'il a en abomina¬
tion/ et la doctrine diabolicque. Car
tout ce qui vient de ceste increduli¬
te/ et tout ce qui faict celuy qui n'a
la foy/ ne peult estre que peche/ quel¬
que couleur qu'il ayt de sainctete et
de bonne oeuvre.
¶ De foy. Chapitre.xi.
F¬
Oy/ est grand et singulier
don de Dieu/ par laquelle
sommes faictz filz de dieu/
et est sentement/ experience/
et congnoissance vraye de Dieu notre
pere qui est bon/ parfaict/ puissant
et sage: et que pour l'amour de soymes¬
me il nous a esleu pour ses filz/ sau¬
vez et rachetez par nostre sauveur
Jesus.
Et ainsi en rien ne doubte des
sainctes promesses de Dieu/ ne de
ce qu'il a parle par les siens pleins
du sainct esperit: mais roboree et con¬
firmee par la parolle d'iceluy qui ne
peult mentir contre tout jugement/
contre toute experience/ contre tout
entendement humain/ juge et tient
fermement ce que Dieu a dict: et as¬
seuree par la verite immuable/ et
illuminee par la vraye clarte/ rien
ne crainct. Et sans aucun doubte se
tient ferme. Et celuy auquel
elle croit/ elle le tient embrasse par
ses sainctes promesses/ estant puis¬
samment armee contre tous enne¬
mys/ desquelz elle rapporte victoi¬
re: car rien ne luy est impossible.
Tout ce qu'elle demande elle l'obtient/
et ne peult faillir/ pourtant qu'elle est/
et va par la parolle de Dieu. Et
tout ce qui n'est en ceste foy (c'est a dire
selon la congnoissance de la parolle) c'est
peche. La foy ne peult tirer a autre
que a Dieu/ ne se peult tenir qu'en
Dieu/ ne peult recevoir que ce qui
est de Dieu. Tout ne luy est rien que
Dieu/ rien ne luy plaict que Dieu
et sa voix. Et pourtant que en luy
seul elle se arreste/ ne peult estre con¬
fondue: mais parfaictement obtient
ce qu'elle croit et espere.
¶ Du merite. Chapitre.xii.
M¬
Erite/ est voix pleine d'ar¬
rogance/ pleinement repu¬
gnant a Dieu/ et a toute
l'escripture/ controuvee par
l'esperit d'orgueil et d'erreur/ pour met¬
tre a neant la grace de nostre Sei¬
gneur. Car la mauldicte doctri¬
ne des merites dict que l'homme se
tournant a Dieu merite et dessert
de sortir de peche/ de venir a confes¬
sion et avoir remission d'iceluy/ et
parvenir a l'estat de grace/ auquel fai¬
sant bonnes oeuvres il satisfaict pour
ses pechez/ et gaigne et acquiert le
royaume des cieulx et paradis.
Lesquelles blasphemes sont si tres
cuidentes que plus ne peuvent estre.
Que peult meriter ung serviteur
inutile qui ne sert a rien/ qui ne proffi¬
te rien? Jesus nous commande luy
qui est la verite que nous disons
(voire s'il estoit possible que eussions
tout faict ce qui nous est commande)
que nous sommes serviteurs inuti¬
les. Qui est celuy qui feit jamais
tout ce que Dieu commande? C'est
estre sans peche/ juste/ sainct comme
luy/ parfaict et misericordieux comme
Dieu/ sans avoir aucune concupi¬
scence/ ne mauvaise affection. Si
nous sommes tous mauvais/ et tou¬
tes noz justices sont abominables
comme ung drappeau souille du vi¬
lain sang de la purgation d'une fem¬
me/ ou est ce merite? Si nous n'a¬
vons puissance mesme de penser quelque
chose de nous: mais tout vient de
Dieu/ et de nous ne povons que mal/
serfz/ captifz et venduz soubz peche/
ne povons faire le bien que nous vou¬
lons: mais faisons le mal que ne vou¬
lons: dont vient cest orgueil de vou¬
loir dire je gaigneray le royaume
des cieulx par mes oeuvres/ je se¬
ray justifie par mes oeuvres. O
orgueil veulx tu monter la sus et
dire/ je seray faict semblable au tres
haultain? Ne entendz tu pas que la
justification est faicte sans desserte
par la grace de Dieu/ par la redem¬
ption de Jesus? Et que nous sommes
sauvez par grace/ non pas de nous/
c'est le don de Dieu: non point par
oeuvres/ affin que personne ne se glori¬
fie. Si donc nous sommes justifiez
et sauvez par grace/ ce n'est point par
les oeuvres/ autrement grace ne se¬
roit point grace. Car a celuy qui oeu¬
vre/ le loyer ne luy est point deu se¬
lon grace: ains selon debte/ et comme
chose deue et meritee. Mais a celuy
qui croit/ sa foy luy est reputee a ju¬
stice sans les oeuvres.
¶ De grace. Chapitre.xiii.
G¬
Race/ est l'amiable/ bening/
favorable/ et misericordi¬
eux regard de nostre tres
bon pere: lequel pour l'amour
de soymesme: affin que son propos soit
ferme de vivifier et sauver ceulx qu'il
a ordonne a vie sans aucun esgard
de celuy a qui il faict mercy/ ne de
ses oeuvres/ ne dont il est party ou
nay/ ne de toutes autres choses/ luy
pardonne toutes ses faultes et pe¬
chez/ le delivrant par son tres chier
filz/ lequel il donne au chetif prison¬
nier du diable/ de peche/ d'enfer et de
damnation/ a cause de sa meschante
et damnee conception et nativite qui est
en peche/ par laquelle il est faict et nay
filz de ire. Et peche et rebellion con¬
tre la loy de Dieu/ habite en luy/ et
a seigneurie en luy. Le bon Dieu
et pere de misericorde le prent pour
son filz adoptif/ pour son heritier/ et
coheritier de Jesuchrist/ luy donnant
l'arre du sainct esperit: par lequel il
le renouvelle par foy/ escrivant sa
saincte loy de vie et d'esperit/ au coeur
de ce paovre pecheur/ l'attirant a l'a¬
mour de luy/ qui est le vray bien/ et
a suyvre et aymer sa saincte volun¬
te/ en renonceant et detestant la sien¬
ne propre/ et tout ce qui est de luy/ le
prenant soubz sa protection et gar¬
de/ le fortifiant en toutes tentations/
le relevant de tous ses tresbuchemens
et faultes qui luy adviennent par l'in¬
firmite de la chair/ ne permettant ja¬
mais peche ne la mort avoir victoi¬
re en luy: mais par vive et vraye
foy faict qu'il vient obtenir les vrays
et incorruptibles biens/ surmontant
tous ses ennemis et triumphant
de eulx.
¶ De la doctrine et tradition
des hommes. Chapitre.xiiii.
D¬
Octrine humaine se vou¬
lant mesler des choses de
Dieu qui appartiennent
au salut de l'ame/ de l'ado¬
ration et service de Dieu/ n'est autre
chose que abomination devant Dieu/
vanite/ mensonge/ et doctrine diabo¬
licque/ erreur et vaine tromperie/ par
laquelle Dieu est servy en vain/ et
son ire provocquee sur ceulx qui l'ob¬
servent tellement qu'ilz sont donnez
en sens reprouve/ servans a la crea¬
ture/ et non pas au createur. Car on
est serviteur de celuy duquel on gar¬
de les commandemens: et duquel on
faict les oeuvres/ suyvant et tenant
sa doctrine et parolle.
Et d'autant que la doctrine hu¬
maine a plus d'apparence et de cou¬
leur de sainctete/ autant est elle plus
dangereuse. Comme appert de celle
des Pharisiens et sur tout de celle de
L'antechrist/ laquelle ayant umbre
d'estre de Jesus est plus efficace et
ydoine a decevoir et tromper que nul¬
le autre. Tellement que les esleuz
(s'il se peult faire) en sont trompez/
a cause de la couverture que ont ceulx
qui font les statutz et les ordonnan¬
ces. C'est qu'ilz sont assemblez au nom
de Jesus/ et qu'il est au millieu de
eulx/ et que le sainct esperit les con¬
duit sans les laisser errer/ et sembla¬
bles couleurs fort dangereuses/ qui
ne regarde la loy de nostre Seigneur
en prouvant toutes leurs ordonnan¬
ces/ regardant quelz fruictz font
telles constitutions et coustumes
qu'ilz ont introduictes/ et ainsi l'on
congnoistra l'arbre.
¶ De la saincte escripture. Chapitre.xv.
L¬
A saincte escripture tant du
vieil que du nouveau testa¬
ment/ comme les livres de
Moyse/ les prophetes/ les
sainctes hystoires des Roys et juges/
pseaulmes/ cantiques/ sentences et
enseignemens que Salomon a escrit/
avec les evangiles et saincte doctri¬
ne des apostres/ contient purement
ce que nous devons faire. C'est a di¬
re/ ce que nous devons sentir et croi¬
re de Dieu nostre pere luy servant
de coeur en esperit et verite/ faisans
que sa saincte habitation soit tous¬
jours gardee en toute purete et net¬
tete/ c'est nostre corps/ evitans toute
ordure et iniquite. Ce que ont desi¬
gne et signifie les figures et comman¬
demens des ceremonies de la loy cou¬
vertemens et en umbre. Jesuchrist
la enseigne clairement et ses apostres:
ainsi que par les sacrifices/ le seul
vray et parfaict sacrifice que le sainct
evangile nous monstre consomme
en la mort de Jesus.
Et pourtant pour enseigner/ in¬
struire/ corriger/ admonnester/ et en¬
horter/ n'y a doctrine que celle qui
est contenue en la saincte escriptu¬
re/ ne aussi pour juger des esperitz:
c'est a dire de quel esperit est meu et
mene celuy qui parle. Et aussi en
nous mesme/ de quel esperit vien¬
nent les mouvemens/ et ce qu'on ap¬
pelle bonnes intentions/ si elles sont
de Dieu ou non/ n'y a rien fors que la
doctrine contenue en la saincte escri¬
pture. Comme Jesus monstre bien au
tentateur qu'il vient contre l'escriptu¬
re/ et a Pierre et aux autres disci¬
ples disant/ qu'il failloit que les escri¬
ptures fussent accomplies. Pour¬
tant tout ce qui n'est clairement et fer¬
mement fonde en l'escripture (laquel¬
le ne peult estre rompue) doit estre
rejecte en matiere du salut/ et de ce qui
est de Dieu/ des choses spirituelles
et celestes.
En l'escripture se doivent exercer
tous ceulx qui ayment Jesus/ prin¬
cipalement ceulx qui annoncent et
portent son nom. Car elle rend fide¬
le tesmoingnage de Jesus: et a ce
nous est donnee de Dieu pour nostre
consolation/ affin que en toutes ten¬
tations et afflictions/ comment qu'il
advienne/ et que les iniques oppri¬
ment les justes/ nous ayons tous¬
jours nostre esperance en Dieu/ qui
jamais n'abandonne les siens.
Il fault traicter et mener l'escri¬
pture en crainte et reverence de Dieu/
duquel elle parle/ regardant diligem¬
ment: non point par pieces et mor¬
ceaulx: mais entierement/ conside¬
rant ce qui va devant et qui s'ensuyt/
et a quelle fin est escrit/ et a quelle cau¬
se est dict ce que l'escripture contient/
regardant les autres lieux/ ou ce qui
est dict en ung passage/ s'il est dict
plus clairement et ouvertement/ con¬
ferant ung passage de l'escripture
avec l'autre. Car elle est escrite d'ung
mesme esperit/ lequel plus claire¬
ment parle par ung que par l'autre/
combien que tous ceulx qui ont par¬
le ce que l'escripture contient/ ayent
parle par le sainct esperit. Et de ce
vient que ung lieu declaire l'autre.
¶ De l'eglise. Chapitre.xvi.
L'
Eglise de Jesuchrist/
est la saincte congrega¬
tion des fideles/ qui par
vraye foy sont uniz et
incorporez a Jesuchrist/ duquel ilz
sont membres. Et pourtant que
Jesus est vray filz de Dieu tous
ses membres par luy sont filz de Dieu.
Jesus est le chief/ les vrays chre¬
stiens sont son corps. Il est l'espoux/
les fideles son espouse/ laquelle il a
purgee par son sang/ donnant salut
a son corps/ sauvant son peuple de
leurs pechez.
Ceste eglise ne consiste point en di¬
versite de degrez/ loix/ ordonnances/
et ordres donnez par la volunte d'hom¬
me: mais en la vraye union de foy
en nostre Seigneur Jesus/ oyant et
croyant sa saincte voix. Elle n'a point
de lieu determine: mais ou sont assem¬
blez deux ou troys au nom de Je¬
sus: la il est. Et telle assemblee ne de¬
mande fors que ce qui est a l'honneur
de Dieu. C'est ce qu'elle croit par l'e¬
vidente parolle de Dieu/ qu'elle cerche
et demande. Et pourtant elle obtient
pleinement sa demande. En ceste
congregation n'y a rien petit/ ne rien
mesprise: ains ce qui est moindre a
plus d'honneur. Le plus grand sert
au moindre: car les fideles membres
de Jesus ne servent point a eulx mes¬
mes: mais aux autres. Celuy qui pro¬
phetize/ exhorte/ et admonneste: c'est
pour l'edification des autres. Celuy
qui interprete/ rendant l'escripture en
langaige commun/ il faict aussi pour
les autres/ et non pour soy. Et
pareillement ceulx qui ont autres
graces et dons de Dieu/ les commu¬
niquent aux autres. Et rien n'est
plus contraire a l'eglise de Jesus/ que
mespriser les simples/ et en toute di¬
ligence ne les enseigner et instruire.
Car le sainct apostre dit: Maledi¬
ction a moy si je ne evangelize. Car
ceulx qui ont congnoissance et grace
de nostre Seigneur/ s'ilz ne endoctrinent
les ignorans/ ne corrigent les errans/
ne admonnestent ceulx qui cheent/
ces paovres mourront en leur ini¬
quite: mais leur ame sera demandee
de la main de ceulx a qui nostre Sei¬
gneur a donne grace. Mais ceulx
qui pour l'amour de Jesus s'employe¬
ront pour tous/ iront de vertu en
vertu luisantz comme estoilles.
¶ Des clefz du royaume des
cieulx. Chapitre.xvii.
L¬
Es clefz du royaulme des
cieulx/ est la science de dieu/
la parolle de dieu, le sainct
evangile/ la pasture des ames. Les¬
quelles homme ne peult donner ne com¬
mettre a autruy: mais le seul Dieu
donnant son sainct esperit/ ouvrant
l'intelligence des escriptures/ envoyant
prescher le sainct evangile: auquel qui
croit vrayement/ le ciel luy est ou¬
vert. Il est deslie/ les pechez luy sont
pardonnez: car par foy son coeur est
purge/ et il est sauve. Mais celuy qui
ne croit point/ le ciel luy est ferme/
il est lie/ ses pechez luy sont retenus:
car il ne croit point au nom du filz de
Dieu: pourtant son peche demeure.
Ces clefz ont tousjours cache
ceulx qui les devoient employer a
instruire et enseigner les autres/ pu¬
rement annonceans la parolle: mais
ilz les ont cachees/ en ostant la pa¬
rolle et pasture aux brebis. Et ne
sont point entrez/ et n'ont point laisse
entrer ceulx qui vouloient entrer.
Car rien n'est plus intolerable aux
hypocrites et loups/ qui viennnt aux
lieux des pasteurs/ que la pure an¬
nonciation et predication de la parol¬
le de Dieu/ qui est la pasture des
paovres ames/ laquelle leur donne
intelligence/ ouvrant l'entendement/
tirant d'erreur/ purifie le coeur/ et
faict qu'on discerne et congnoist la voix
du pasteur de celle du meurtrier.
¶ Des sacrementz. Chapitre.xviii.
L¬
Es sacrementz sont signes
et protestations des choses
qui doivent estre es fideles/
servantz et proffitans a conserver/
croistre et augmenter la charite l'ung
avec l'autre. Car le chrestien est
plus esmeu de charite envers ceulx
qui confessent croyre vrayement devant
tous/ que par la mort et passion de
Jesus et le sang qu'il a espandu/ ilz
ont remission de leurs pechez: et sont
transplantez du vieil homme Adam
en Jesuchrist/ lequel ilz confessent
vouloir suyvre/ et vivre a luy comme
ses disciples: renonceantz a tout pour
l'amour de Jesus. Et en signe de
ce/ sont baptizez et prennent le baptes¬
me d'eaue: et aussi confessent que notre
Seigneur a donne son corps en mou¬
rant pour nous unir tous en ung
corps: affin que pour l'amour de luy
nous aymissions l'ung l'autre comme
il nous a ayme/ en mettant la vie
l'ung pour l'autre. Et en rendant gra¬
ces a nostre Seigneur/ prennent le pain
de benediction et boyvent de son ca¬
lice/ racomptantz et rememorantz la
mort de nostre Seigneur/ jusque a ce
qu'il vienne. Plus sommes esmeutz
par charite envers telz/ que envers
ceulx qui ne font ceste confession.
Car nous ne congnoissons pas les
coeurs come Dieu (qui seul congnoit
le dedans et le coeur) mais tant seule¬
ment ce qui est dehors/ jugeantz et
estimantz du dedans selon ce que nous
voyons par dehors. Combien que fort
souvent cecy deceoit: et plusieurs qui
usent des sacrementz/ sont bien loing
d'avoir la chose qui est signifiee par
iceulx/ lesquelz sont communs aux
bons et aux mauvais. Ainsi que toute
chose exterieure et qui est dehors/ en
laquelle ne peult estre nostre salut/
que en l'ayant nous soyons sauvez:
ou privez d'icelle/ soyons damnez.
Toutesfoys on ne doibt les contem¬
ner: mais les prendre et en user selon
l'ordonnance de notre Seigneur Jesus.
Et pourtant ne fault croyre ou
penser que le baptesme que l'homme
donne/ puisse sauver: car il n'y a que
ung seul sauveur Jesus: par la puis¬
sance du pere donnant le sainct esperit.
Semblablement ne fault croyre
que pour venir a la table de nostre
Seigneur on ayt remission des pechez
et vie eternelle: et que par les sacre¬
mentz soyons asseurez et confirmez
que Dieu nous faict grace. Car noz
pechez nous sont remis en ce seule¬
ment que croyons que nostre Seigneur
est mort pour iceulx. Et avons vie
croyans en luy/ et sommes faictz cer¬
tains pour l'arre qui nous est don¬
nee/ c'est par le sainct esperit qui rend
tesmoingnage a nostre esperit que
sommes filz de Dieu comme l'escri¬
pture contient/ monstrant que tout gist
au coeur par l'oeuvre de Dieu/ et par
son don quand il nous illumine/
nous donnant vraye foy.
¶ De la messe. Chapitre.xix.
M¬
Esse est institution fondee
de telle sorte qu'on ne peult
seulement monstrer son nom
par la saincte escripture.
Il est tout cler qu'elle a este controu¬
vee au lieu de la saincte table de no¬
stre Seigneur/ et ne fault grand espe¬
rit pour congnoistre si elle est de Dieu
ou non. Car la saincte table de notre
Seigneur est pour entendre que tous
sommes ung/ et que on ne doit point
prevenir: ains attendre l'ung l'autre/
ne laissant avoir faulte ne necessite
aux indigens: car nous qui mangeons
d'ung mesme pain/ et beuvons d'ung
mesme calice/ sommes tous ung
corps. Et au contraire/ la messe est
pour donner a entendre la grosse dif¬
ference entre le prebstre et le peuple:
car ilz disent que le prebstre a plus
d'auctorite que tous les anges/ que la
vierge Marie mere de Jesus/ et que
tous les sainctz qui reposent en nostre
Seigneur. Et pourtant si hardi de tou¬
cher ce que le prebstre touche/ ne de
boire ce qu'il boit.
Par la messe les paovres sont de¬
struictz/ les vefves aussi et orphe¬
lins: car par elle l'eglise du pape ati¬
re tous les biens du monde. Et ce qui
devoit venir aux paovres membres
de Jesus/ est expose et employe en
riches habitz et diverses manieres
d'abillemens/ prins tant des infide¬
les et payens/ que des ceremonies des
Juifz. Aussi ne fault taire que a
l'imitation d'iceulx payens/ contre le
commandement de Dieu sont erigez
et faictz simulachres et images aor¬
nees d'or/ et d'argent et de precieux
vestementz/ devant lesquelles on
allume gros cierges et lampes/ en
quoy est innumerable bien despendu
et les paovres sont delaissez. Pa¬
reillement les os des mortz sont su¬
perstitieusement enchapsez et environ¬
nez d'or et d'argent/ et pierres precieu¬
ses/ en ce voulant empescher la parolle
de Dieu/ disant: que l'home en pouldre re¬
tournera. Tous lesquelz abus ont
este introduictz et inventez par l'ava¬
rice des ministres de Satan. Lesquelz
Dieu ne laissera impuniz. Car les
idoles et idolatres seront confun¬
dus/ et Dieu seul sera exalte.
Quand le sainct peuple venoit
a la table de nostre Seigneur/ par¬
avant on lisoit en langaige que tous
entendoient quelque portion de la
saincte escripture/ en faisant oraisons
entendues de tous/ en grandz gemis¬
semens. Et en la messe tout est dict
en langage que le peuple n'entend
pas/ en chantant et riant.
Davantage/ ceulx qui venoient
a la table estoient incitez de ayder
aux paovres/ qui ne peuvent gaigner
leur vie/ desquelz on congnoit la ne¬
cessite: mais en la messe on incite a
donner a ceulx qui sont hors de ce mon¬
de/ pour les tirer (comme disent les
prebstres) hors de purgatoire/ qui est
une invention de Satan et de ses mi¬
nistres/ contre la saincte escripture.
Par laquelle innumerables vont en
perdition eternelle: et tout le monde
est mange et devore par les ventres
paresseux des prebstres/ moynes et
moynesses: et employe a choses que
les plus simples congnoissent.
En la table de nostre Seigneur
les fideles rendent graces a Dieu/
que pour tous les sacrifices qu'il avoit
commande par Moyse/ pour avoir la
sanctification selon la chair (lesquelz
imparfaictz estoient reiterez: pourtant
qu'ilz ne povoient pleinement san¬
ctifier) il nous en a donne ung par¬
faict et consomme: lequel ne peult estre
reitere/ par lequel faict une foys/
tous les sanctifiez sont parfaicte¬
ment racheptez. Et pourtant en
memoire de nostre Seigneur Jesus
(qui une foys a este offert pour nous/
pour expurger noz pechez) ilz pren¬
nent et mangent tous d'ung mesme
pain/ et boivent d'ung mesme calice/
attendantz la triumphante et merveil¬
leuse venue de Jesus/ telle comme il
est monte au ciel/ ou il est de present/
assis a la dextre du pere/ jusque a ce
que ses ennemys soyent mis soubz
ses piedz. Car l'advenement du sau¬
veur ne sera point invisible: mais
tous le verront comme l'esclair qui sort
D'orient/ et est veu jusque en Occident.
En la messe au lieu de rendre gra¬
ces a Dieu pour nostre redemption/
le prebstre avec les assistens offrent
pain et vin pour leur redemption et
leut salut. Et ce de jour en jour/ com¬
me si le sacrifice de Jesus estoit in¬
suffisant/ sans pleine efficace/ sem¬
blable a ceulx de Moyse. Le pain
n'est point prins ne mange de tous:
mais esleve et adore comme Dieu.
Il n'est point faict en la memoire
de Jesus: mais d'autres/ comme con¬
tient leur Communicantes.
On tient comme si Jesus estoit
descendu/ non point comme si on at¬
tendoit sa venue.
Je laisse toutes les singeries/ in¬
vocations pour les trespassez/ et sem¬
blables choses qui sont droictement
contre la saincte escripture. Car de¬
clairer l'iniquite et abomination de
la messe requerroit ung livre fort
grand/ voire s'il y a aucun qui suffi¬
samment puisse monstrer combien elle
est contre nostre Seigneur. Et
en bref Dieu par sa verge donne¬
ra a entendre au monde quelle elle
est/ et combien luy desplait/ si le monde
ne retourne et revient a la pure insti¬
tution de Jesus.
De la messe amplement en est escrit en ung
autre petit traicte/ nomme Declaration de
la Messe/ le fruict d'icelle/ la cause/ et le
moyen/ pourquoy on la doit maintenir.
¶ De penitence. Chapitre.xx.
P¬
Enitence/ de laquelle Jesus
parle/ et laquelle il commande est
changement de vie/ change¬
ment de propos et de courage.
Come si l'home qui eust delibere de met¬
tre a mort son frere par hayne/ muant
et changeant propos/ par vraye cha¬
rite le vient secourir et delivrer de la
main de ceulx qui le veulent tuer.
Ou/ qui vouloit par parolles ou
autrement mettre a mal une femme/
tache et procure qu'elle vive saincte¬
ment/ et seroit bien marry qu'elle fust
autre que femme de bien.
Ceste penitence est si necessaire que
rien plus: car nous sommes tous
amateurs de nous mesmes et de noz
plaisirs/ et haissons tout ce que con¬
trevient a nostre volunte/ nous ostant
ou deffendant ce que nous aymons.
Ce propos nous fault changer/ et
hayr nous mesme/ et ce qui naturel¬
lement nous plaict. Car puis que som¬
mes naiz et conceuz en peche/ et mau¬
vais de nature/ toute nostre affe¬
ction tire a mal/ et nostre volunte est
contraire a la volunte de Dieu/ suy¬
vant ses concupiscences. Lesquelles nous
fault hayr/ et renoncer a icelles/ avec
nous mesmes/ et nostre volunte/
sens et entendement/ et tout ce qui est
de nous/ aymantz Dieu de tout notre
coeur/ nostre ame/ sens et entendement/
puissance et vertu. Nous soubmet¬
tantz a sa saincte loy et commandement/
destruisantz nostre volunte pour fai¬
re la sienne retirans nostre coeur de
toutes creatures: affin qu'il soit du
tout en tout fiche en Jesus/ telle¬
ment que nulle affection ne demeure
en nous/ sinon de Dieu/ et pour Dieu.
Lequel devons aymer en noz pro¬
chains leur faisant bien et aydant/
comme Dieu nous a commande/ pour
leur bien. Car en recevant Jesus nous
recevons le pere. Et aydant a ceulx
qui ont necessite/ donnant a manger a
ceulx qui croyent en Jesuchrist quand
ilz ont faim/ et a boire quand ilz ont
soif: ce que faisons a iceulx/ nous le
faisons a Jesus.
Ceste penitence est nouvelle crea¬
tion du coeur/ quand Dieu nous don¬
ne nouveau coeur/ comme demande le
prophete/ et ainsi les oeuvres de mort
meurent/ et celles de vie survien¬
nent. Et autrement tout ce que l'hom¬
me faict/ dict et pense sans ce change¬
ment qui est faict par foy (quand som¬
mes uniz et inserez a la bonne racine
Jesus) tout est peche et abomina¬
tion devant Dieu: combien qu'il sem¬
ble beau et bon devant les hommes.
Mais apres ce changement et peni¬
tence tout proffite et vient a bien/
puis que la racine est bonne et re¬
nouvellee par foy.
¶ Des bonnes oeuvres.
Chapitre.xxi.
L¬
Es bonnes oeuvres/ combien
qu'elles soient commandees
par la loy/ si ne viennent
elles pas d'icelle: et aussi
ne sont faictes par sa vertu: mais
par vertu de foy/ par la puissance de
Dieu habitant en nous par son espe¬
rit/ quand il escrit sa saincte loy de
vie en noz coeurs/ nous donnant nou¬
veau coeur/ lequel pleinement suyt
la volunte de Dieu et ce qu'il a com¬
mande.
Et pourtant ne fault estimer au¬
cunes oeuvres estre bonnes sinon cel¬
les que Dieu commande/ que l'espe¬
rit de Dieu faict en nous.
Et de la vient que tout ce que l'hom¬
me faict de son art/ invention/ science/
prudence et entendement/ et ce qu'il eslit
par sa volunte: et tout ce que Dieu
n'a commande expressement (a l'imita¬
tion de quiconque soit) ne peult estre
bonne oeuvre: mais mauvaise et pe¬
che. Et d'autant qu'elle semble estre
meilleure: d'autant est elle plus per¬
nicieuse et a fuyr. Car ayant couleur
de sainctete/ tire hors de Dieu plus
facilement/ et plus tard l'homme se re¬
tourne a Dieu/ cuydant bien faire et
bien vivre. Comme on apperceoit
aux idolatres qui prient/ servent et
adorent autre que Dieu seul/ et aux
barbotteurs qui ne font que mur¬
murer parolles sans entendement/
honnorantz Dieu des leures auquel
ilz servent en vain suyvantz la doctri¬
ne et commandementz des hommes.
Aux pelerins qui cerchent Dieu
ca et la/ n'ayantz cure de leurs dome¬
stiques/ et de ceulx que Dieu leur a
donnez en charge/ en quoy ilz renon¬
cent la foy/ et sont pires que infideles.
Et toutes gens qui ne sont con¬
tentz de la saincte loy de Dieu: mais
(comme si elle estoit insuffisante et
imparfaicte pour sainctement vi¬
vre) prennent la reigle des hommes/
n'estantz plus appellez Chreftiens sim¬
plement: mais confreres de sainct Ja¬
ques/ de sainct Sebastien/ de nostre
dame de Confort/ de nostre dame de
Grace/ de nostre dame du Puitz/
de nostre dame de Lorette/ de nostre
dame du Montsarra/ de l'ordre du
premier/ ou du second sainct Fran¬
coys/ des grandz/ des mineurs/ ou
des minimes. Et ainsi de tous
qui prennent telz estatz/ qu'on appel¬
le spirituelz/ promettantz ce que n'est
en leur puissance comme perpetuelle
chastete hors du sainct mariage/ gar¬
der tout plein de loix/ statutz et or¬
donnances avec la loy de Dieu/ la¬
quelle ne peuvent porter seulle/ cuy¬
dantz que en prenant plus grosse char¬
ge et plus importable d'autre comman¬
dementz/ plus facilement ilz porte¬
ront tout. Comme si les loix et comman¬
dementz fortifioient et donnoient ver¬
tu/ ou ilz chargent/ aggravent/ oeu¬
vrantz ire comme aguillons de peche/
faisans que le peche abonde. Car ou
il n'y a point de loy il n'y a point de
transgression. Et pourtant tous telz
veulent et tachent par transgression
estre sanctifiez.
¶ Pourquoy doivent estre fai¬
ctes les bonnes oeuvres.
Chapitre.xxii.
O¬
N ne doit faire les bonnes
oeuvres pour avoir para¬
dis et vie eternelle. Car
cecy n'est point donne pour
oeuvres: mais par grace/ par foy/
par le don de Dieu/ en ce qu'il a don¬
ne Jesus son filz qui est mort pour
nous. Ne pour la remission des pe¬
chez: car elle est donnee par le sang de
Jesus qu'il a espandu pour nous.
Ne pour aucun bien ne proffit qui
nous advienne/ ne a nous ne a au¬
tre: mais seulement en rendant gra¬
ces a Dieu en recongnoissant son
infinie bonte/ grace et misericorde qu'il
nous a faict/ nous justifiant et sau¬
vant sans ce que l'eussions desservy.
Mais encore quand nous estions ses
ennemis et en peche Jesus est mort
pour nous/ et avons este reconciliez
a Dieu par la mort de Jesus.
Et pourtant le coeur Chrestien
ardant en l'amour de nostre pere pour
son honneur et gloire/ affin que Dieu
soit honnore et magnifie/ et que tout
le monde magnifie nostre Seigneur/
il tache d'accomplir ses sainctz comman¬
dementz/ faisant bien a tous/ et mal
a nully/ aymant tous/ priant pour
tous/ desirant tous venir a la con¬
gnoissance de verite/ par une gran¬
de affection qu'il a envers Dieu/ com¬
me loyal et vray filz envers son pe¬
re tres bon et tres saige/ ne prenant plai¬
sir en autre chose/ sinon en ce qui sert
a l'honneur du pere. Non point pour
loyer qu'il en attende (combien que
personne ne peult estimer le bien de
l'heritage que Dieu donne a ses en¬
fans) car en ce il serviroit come mer¬
cennaire. Ne pour crainte des peines
qui doivent venir sur ceulx qui ne font
la volunte de Dieu/ car ce seroit com¬
me serf. Mais sont faictes les bon¬
nes oeuvres commandees de Dieu
(non point controuvees des homes)
par vraye liberte d'esperit sans avoir
nul esgard que a la seule gloire de
Dieu/ et a son honneur. Car tout bien/
salut/ grace et vie nous est donne par
Jesuchrist/ et non par autre chose.
Chascun advise ses oeuvres/ s'il y a
autre regard que l'honneur de Dieu.
¶ De jeune. Chapitre.xxiii.
L¬
A jeune que nostre Seigneur
demande est rompre tous les
liens de mauvaistie/ et tout
ce pourquoy on tient son pro¬
chain lie cruellement/ donnant a man¬
ger a celuy qui a faim. Logeant ceulx
qui n'ont logis/ vestant les nudz/
ayant pitie de ceulx qui nous sont
semblables et une mesme chair com¬
me nous: ainsi que sont tous indigens.
Ceste jeune est aggreable a dieu/
et fort proffitable a beaucop/ voire
a tout. Mais l'autre qui est exer¬
cice corporel proffite a peu au pris
de la premiere. Car la seconde est pour
reduire la chair en servitude en la
mortifiant par substraction des vian¬
des/ laquelle jeune n'est en la main
de personne pour en disposer et ordon¬
ner fors de celuy qui l'a faict/ lequel (s'il
a l'esperit de Dieu) congnoit quand
il fault affliger le corps et comment:
non point tant en election et distinction
de viandes/ ne de temps certain de
manger: mais en prenant moins/
et moins souvent/ selon ce qu'il est ex¬
pedient/ sans grever nature/ affin
qu'on puisse servir a son prochain.
Car le pere et la mere qui font telle
abstinence des viandes qu'ilz ne peu¬
vent deument gaigner la vie de leurs
enfans/ point ne jeunent: mais tuent
leurs enfans. Ainsi le serviteur ou
ouvrier qui ne faict ce qu'il doibt fai¬
re/ desrobe son maistre. Et pour¬
tant nostre Seigneur n'a point donne
de loy/ de jeune/ ne de temps: ains nous
commande de vivre sobrement/ pour
luy servir/ et ayder a nostre prochain
sans aucune distinction des viandes.
Ceulx qui se disent chefz de l'egli¬
se ont mis grosses charges et impor¬
tables sur les paovres gens pour
fouler le peuple/ lesquelles ne veulent
toucher du plus petit doigt. Ainsi
fut il qu'ilz jeunassent ung jour/ com¬
me ilz le commandent/ en travaillant
comme faict celuy qui de sa sueur
nourrist sa famille/ ilz appren¬
droient de ne deffendre les vian¬
des/ et aussi de ne commander jeu¬
nes: mais tant seulement ce que Dieu
commande et deffend/ sans charger
autres charges/ donnant consolation
aux paovres laboureurs sans les
affliger. Mais il a fallu que ainsi
que Jesus est venu pour alleger les
chargez/ soulager les lassez et tra¬
vaillez: ainsi son adversaire aggrave
la charge des chargez/ et adjouste
travail aux lassez.
¶ De priere et oraison.
Chapitre.xxiiii.
O¬
Raison/ est ung ardant par¬
ler avec Dieu/ auquel l'hom¬
me ne scait qu'il doit dire
ne demander: mais l'esperit
qui est es fideles par grandz gemis¬
sementz qu'on ne scauroit dire/ prie
pour nous.
En l'oraison la bouche n'est ja re¬
quise quelle parle: mais le coeur seule¬
ment. Car ce que nostre Seigneur Jesus
nous a appris que quand nous prions
nous devons dire: Nostre pere qui es
es cieulx etc. Ce n'est point qu'on die
tant seulement de bouche ces parol¬
les/ et que par icelles nous ayons ce que
nous demandons (car cela seroit come
superstition de enchanteurs) mais
c'est affin qu'en nostre coeur nous ne
pensions de Dieu sinon comme ceste
tres belle oraison porte/ qu'il est nostre
pere/ et que en foy vraye et bonne conscien¬
ce nous allions a luy/ levantz noz
coeurs aux choses celestes/ deman¬
dantz seulement ce qu'est contenu en
ceste tres saincte priere. Affin que enten¬
dions que tout ce que demandons qui
n'est contenu en icelle/ n'est point se¬
lon Dieu.
Et de la vient que toutes les prie¬
res des prophetes et sainctz menez
d'esperit de Dieu viennent sur ce qui
est demande en ceste oraison. Il
fault donc que nostre coeur s'adresse
a Dieu comme a nostre bon pere/ et qu'il
prie iceluy seul. Car la priere est le
vray sacrifice de louenge: par lequel
on donne honneur et gloire a Dieu/
c'est que luy seul nous a peu ayder.
Et pourtant il veult estre honno¬
re de cestuy honneur/ et ne veult qu'il
soit donne a autruy: comme il appert
par son premier commandement.
C'est donc grosse idolatrie et fort
desplaisante a Dieu qu'on recoure
a autre que a luy. Car cela vient par
deffiance de son infinie bonte et mise¬
ricorde/ comme s'il y en avoit de meil¬
leurs et plus misericordieux que luy/
ou de sa puissance et sagesse/ comme
s'il ne povoit ou scauvit nous ay¬
der. Et pour nous ayder et oster
ceste infidelite et deffiance par soymes¬
me habitant pleinement en son filz/
il nous a rachepte/ il nous a sauvez
et guaris de tous noz maulx.
Et pourtant qu'on advise que l'orai¬
son ne soit tournee en peche/ commet¬
tant idolatrie en priant autre que
Dieu. Ne priant aussi devant le mon¬
de pour estre veu/ ne barbottant/ ne
multipliant parolles: mais de gran¬
de affection/ et peu de parolles/ tel¬
lement que la langue cesse beaucoup
plus tost que le coeur: et qu'elle com¬
mence a parler long temps apres le
coeur/ et que jamais la langue ne par¬
le pour prier/ si le coeur n'est avec
Dieu. Car il fault regarder la di¬
gnite de celuy a qui on parle/ et ce qu'on
luy dit: car sur tout il hayt hypocri¬
sie. Qu'on demande premierement
le royaume de Dieu qu'il regne en
nous destruisant tout peche/ met¬
tant sa justice en nous/ et rien ne
nous fauldra.
¶ De aulmosne. Chapitre.xxv.
A¬
Ulmosne/ est misericor¬
de et compassion/ quand les
entrailles esmues de pi¬
tie sus la paovrete et ne¬
cessite qu'on voit en ung autre/ luy
secourant et aydant. Comme si le
pere voyant son filz en grosse necessi¬
te/ son coeur et ses entrailles esmeuz
et eschauffez par compassion font que
soubdain il ayde et secourt a son filz.
Et aussi la mere a son enfant: telle¬
ment eschauffee qu'elle passeroit parmy
le feu et ses ennemys pour le secou¬
rir. Cecy advient aussi de frere a fre¬
re/ de amy a amy.
Ceste misericorde et affection tres¬
affectueuse et ardente est attribuee a
Dieu par l'escripture/ en laquelle il
est appelle pere misericordieux/ tar¬
dif a ire/ prompt a pitie. Lequel de¬
mandant/ si la femme peult oublier
son filz sans en avoir pitie ne com¬
passion/ aussi si la mere nourrisse son
enfant lequel elle a allaicte et porte
en son ventre: dit/ combien qu'elle l'ou¬
blie neantmoins je ne te oublieray
point. Ce qu'il a bien monstre voyant
nostre tres grande misere et paovre¬
te ayant pitie de nous. Cependant
que nous estions ses ennemys selon le
temps/ il a donne son filz tres cher pour
nous/ nous vivifiant et sauvant/ don¬
nant pleine guarison/ et ostant nostre
maladie mortelle par les playes/
mort et passion d'iceluy/ nous enri¬
chissant par ses richesses qu'il nous
a donne en son filz/ nous donnant
avec luy l'heritage des cieulx et vie
eternelle/ nous faisant ses filz et he¬
ritiers/ nous delivrant de tous noz
ennemys/ maulx et pechez.
Et pourtant a l'imitation de nostre
pere celestiel qui est tant plein de mi¬
sericorde/ que a ceulx qu'il ne devoit rien
ne estoit tenu/ a faict telle misericor¬
de et grace et donne de si grandz dons/
nous devons et sommes tenuz d'avoir
compassion et pitie de tous paovres/
en leur aydant et secourant/ princi¬
palement aux domesticques de la foy/
leur communicant tous biens/ graces/
et dons que Dieu nous a donne. Lesquelz
il nous a commis pour en disposer et
ayder l'ung a l'autre. Et telle doit
estre ceste misericorde et compassion/ que
non seulement a noz amys et prochains
devons bien faire: mais ainsi que
nostre pere donne la pluye sus les ju¬
stes et injustes/ et faict lever son soleil
sus les bons et mauvais: ainsi nous
devons bien faire a noz amys et en¬
nemys/ priant Dieu pour ceulx qui
nous persecutent et mettent a mort/ ren¬
dantz bien pour mal/ donnantz a man¬
ger a nostre ennemy s'il a faim/ et a
boire s'il a soif en l'aymant/ et ayant
pitie et compassion de tous ceulx qui
ont necessite/ quelz qu'ilz soyent/ pao¬
vres/ ingnorantz/ aveugles/ detenuz
en erreur/ qui persecutent ce qu'ilz ne con¬
gnoissent point. Et tout cecy de¬
vons faire tant seulement pour l'hon¬
neur et gloire de nostre pere qui est es
cieulx/ sans avoir autre considera¬
tion fors que d'avancer son honneur et
gloire. En luy rendant graces/ ayant
continuelle souvenance de la grace et
misericorde qu'il nous a faict/ nous
conformantz a luy et a sa saincte vo¬
lunte/ fuyantz la louenge du monde/
ne desirantz estre veuz/ affin que la
gloire soit a Dieu seul. Ceste pitie et
affection doit estre au bien et proffit
du prochain: c'est de celuy que nostre
Seigneur presente a toy/ et a qui tu
peulx bien faire et ayder/ sachant sa
necessite: car Dieu te commande de
ayder a tous ceulx que tu peulx.
Mais donner a ceulx qui peuvent
travailler/ et qui ont laisse ung peu de
biens ou beaucop/ et ont laisse de tra¬
vailler/ ou ilz pouvoient vivre sans
donner charge a personne: et ont faict
ce pour estre sans travailler et a leur
ayse/ sans l'affliction qu'il y a a vivre
parmy le monde/ pour vivre oyseuse¬
ment dedans ung monastere ou au¬
tre lieu/ ou ilz ne servent que de char¬
ger le paovre monde/ et paovres la¬
boureurs: comme sont les ecclesiasti¬
ques/ moynes et nonnains/ qui par
leurs reigles et statutz se sont separez
des autres: certes ce n'est pas aul¬
mosne/ mais leur donner la corde
pour eulx pendre/ et le glaive pour se
tuer/ en les nourrissant en leur mes¬
chancete et estat de perdition.
Tout ce aussi qu'on faict pour les
trespassez/ et pour obtenir quelque chose
de Dieu/ n'est pas aumosne: ains
vraye idolatrie. Car on presume sur
le commandement de Dieu/ et ne faict
on point pour sa seule gloire et hon¬
neur. Mais l'ayde qu'on faict par com¬
passion au prochain qui en a necessite/
le faisant tant seulement pour l'hon¬
neur de Dieu/ cela est vrayement
aulmosne.
¶ De adorer Dieu. Chapitre.xxvi.
L¬
A vraye adoratin de dieu/
son pur service/ est luy don¬
ner entierement le coeur/ en
le recongnoissant come seul
souverain Seigneur et maistre/ vray
Dieu et vray pere sans nul autre/
n'attendant d'autre salut ne vie/ ne
delivrance de noz maulx et pechez
que de luy. Ne le cerchant ca ne la/
ne en la montaigne/ ne en Jerusa¬
lem/ ne en lieu que ce soit: mais en espe¬
rit et verite. Car il ne le fault aller
cercher ne demander en aucune crea¬
ture/ n'en chose corporelle ne visible:
mais es choses spirituelles/ l'ado¬
rant en esperit et verite/ en nousmes¬
mes en noz coeurs. Car le royaume
de Dieu est dedans nous quand avons
ferme foy en luy. Il n'est en aucu¬
ne observation: car il n'y a maniere
de faire par laquelle on aye ou trou¬
ve Dieu/ ne aussi lieu quelconque. Car
Dieu ne se tient et n'a son habitation
es choses faictes de mains des hom¬
mes/ ne es choses visibles: mais en
nous faictz spirituelz et renouvellez/
uniz et conjoinctz par vraye foy a
nostre chef Jesuchrist. Lequel est le
propitiatoire ou repose toute la di¬
vinite/ ou sont tous les thresors de
science et sagesse. Pourtant en tout
et par tout nous devons adresser en
toutes noz necessitez a nostre pere/
recourantz tousjours a son ayde/ le¬
quel assiste continuellement a ceulx
qui l'ayment.
¶ De l'adoration et service
des sainctz. Chapitre.xxvii.
L¬
E service/ adoration et
prieres faictes aux saintz
et a tous autres qui sont
hors de ce monde/ est une
chose faicte sans foy/ contre la parolle
de Dieu. En quoy Dieu est deshon¬
nore/ en tant que son honneur est don¬
ne a la creature. Et faict on deshon¬
neur aux sainctz/ pour ce que contre ce
qu'ilz ont faict/ dict/ et enseigne on a
recours a eulx/ car ilz ne veulent
qu'on ayt fiance en eulx: mais en
Dieu. Et ont deffendu selon la
parolle de Dieu toutes images qu'on
faict pour honnorer/ et faire aucune
inclination devant icelles/ toutes
ces offrandes/ chandelles/ voeuz/
neufvaines/ et toutes ces manieres
de faire: dequoy le monde est de pre¬
sent tout plein/ ce que nostre Seigneur
n'a point commande: mais l'a deffen¬
du/ tellement qu'il veult que ceulx qui
ont trouve ces choses/ soyent maul¬
dictz/ voire mesmes quand seroient
anges du ciel. Car il ne veult qu'on
adjouste ou oste a sa parolle/ selon
laquelle il fault tout faire/ autrement
c'est peche. Il deffend que nous ne
faisons ce qui nous semble bon: mais
tant seulement ce qu'il nous comman¬
de/ sans y adjouster ne diminuer.
Et puis que sommes serviteurs et filz
de Dieu seigneur et pere si tres sage
et si tres bon/ il nous fault aller et fai¬
re selon ses sainctz commandementz et
volunte/ et non point selon la phan¬
tasie de nous ou d'autres.
Et ceulx qui disent que les sainctz
sont noz intercesseurs/ advocatz/ et
moyenneurs entre Dieu et nous/ le
chemin/ la vie/ et l'esperance/ ilz blas¬
phement/ faisantz oultrage aux sainctz
et deshonneur a nostre Seigneur. Je¬
sus: lequel seul est nostre mediateur/
qui intercede pour nous envers le
pere/ nostre advocat/ qui parle pour
nous/ le seul chemin/ la vie et veri¬
te/ et nul autre. Nostre esperan¬
ce est Dieu seul/ auquel qui met sa con¬
fiance il est bienheureux/ et mauldict
qui la met en autre.
Les miracles et autres choses qui
sont advenues/ ne nous doivent mou¬
voir aucunement pour nous tirer hors
de la parolle de Dieu/ et prendre autre
foy et creance que selon la parolle de Dieu.
Car ciel et terre passeront: mais la pa¬
rolle de Dieu ne passera point: ains
demourera eternellement. Et rien ne
passera qui soit escrit en la saincte escri¬
pture que tout ne soit accomply. Nostre
bon maistre Jesus nous a assez adverty
de ces miracles qui devoient estre
faictz au temps de L'antechrist/ lequel
a tout change et destruict/ tellement que
rien n'est demoure pur sur la terre.
Et cecy devoit venir par faulx pro¬
phetes/ faulx instructeurs et do¬
cteurs de mensonges/ qui au lieu de
edifier par verite/ ont destruictz par
mensonges/ en faulx signes et mira¬
cles pour la seduction de ceulx qui
n'ont creu a verite. Car qui bien y re¬
garderoit on ne trouveroit aucun
vray miracle: mais toute tromperie et
deception pour attraper argent. Et
Dieu pour les siens/ affin qu'ilz re¬
viennent et retournent a la lumiere de
verite/ et pour la condemnation des
infideles/ qui ne veullent regarder
comment par avarice le service des
sainctz et toute telle seduction a este
introduicte/ et les miracles controu¬
vez et faictz: n'a il pas demonstre a
Paris de sainct Regnault/ et au Tem¬
ple a l'image de Lancelle/ et en plu¬
sieurs autres lieux a revele la faul¬
sete des miracles et des inventeurs
d'iceulx. En quoy nous congnoissons
le jugement de Dieu et sa vengeance
sur les idolatres/ lesquelz advertis
de telles tromperies/ veullent neant¬
moins perseverer en leurs iniquitez/
sans soy retourner au vray Dieu.
Chrestiens donnez honneur a dieu/
et servez a luy seul/ comme ont faict
tous les sainctz et bienheureux qui
vous precedent au royaume des cieulx/
affin que ne soyez jugez et condamnez
avec ceulx qui ont honnore la creatu¬
re et l'oeuvre de leurs mains.
Nous devons tous prier l'ung pour
l'autre/ tant que sommes icy/ ou povons
declairer noz necessitez l'ung a l'au¬
tre/ corriger et enhorter/ avoir joye
du bien et grace et relevement de nostre
prochain/ et tristesse aussi de son mal/
erreur/ tombement et paovrete. De¬
quoy la saincte escripture est pleine/
et sont faictes plusieurs requestes de
l'ung a l'autre/ qu'il l'ayde par ses orai¬
sons. Et ce point ne doubtant de la
bonte de Dieu: mais affin que la chari¬
te soit conservee et augmentee/ quand
invitons les ungz les autres a prier
et que graces soyent rendues a Dieu
de plusieurs/ quand il donne ce que
plusieurs ont demande et prie: et ainsi
Dieu soit plus grandement loue
et honnore.
Mais de ceulx qui sont hors de ce
monde/ et qui dorment et reposent/ qu'on
les incite a prier pour nous/ c'est cho¬
se vaine et controuvee sans escripture.
Car cela que disent les princes et condu¬
cteurs des aveugles/ les docteurs
des universitez/ que les sainctz ont
telle charite a nous/ qu'ilz sont esmeutz
a prier pour nous/ quand nous les
prions et requerons. Je demande/ qui
leur a dict que les sainctz scavent et
congnoissent nostre estat/ et voyent
nostre coeur et desir duquel nous les
requerons et que entendantz noz pen¬
sees ilz prient? S'il est donc ainsi
qu'ilz prient comme quand ilz estoient
en ce monde et plus ardamment/ exer¬
ceantz ainsi charite envers nous/ com¬
ment ne font ilz les autres oeuvres
de charite/ qui sont plus necessaires
que priere? come nostre sauveur nous
a bien donne a entendre: c'est ascavoir
prescher le sainct evangile/ reprendre
et admonnester/ veu qu'il seroit beau¬
coup plus necessaire et utile que sainct
Andre et sainct Thomas/ et les au¬
tres apostres preschassent mainte¬
nant que jamais/ veu que le monde ne
scait qu'il doit faire. Car de croire
au Pape/ ce qu'il faict et ordonne/ on
voit bien qu'il ne faict rien selon Dieu:
mais qu'il a paradis et enfer (comme
il dit) a vendre. Jesus aux paovres
donne le royaume des cieulx: mais
le Pape ne donne ses pardons/ indul¬
gences et remissions fors a ceulx qui
ont argent/ les paovres n'y ont rien.
Il les donne aussi a ceulx qui font
grosses fondations: et par ainsi les
paovres n'y ont rien. Croire aussi
aux universitez on ne peult: car on
n'y voit que meschancete/ ambition et
ordure/ si gros orgueil qu'ilz veulent
qu'on les croye sans escripture par
leur auctorite/ par le mouvement de
leur teste/ ou de leur main. Ce que
Jesus n'a point usurpe. Ilz ostent
aux peuples tout le jugement de ce
qui leur est propose/ ne permettantz
lyre/ ne ouyr/ fors ce qui leur plaict/
estimantz tant seulement leur nom
et de leurs universitez/ avec leur de¬
termination et sentences contre ce qui ne
leur plaict: affin qu'on croye a eulx/
et qu'on les adore en recevant ce qu'ilz
disent/ sans contredire/ tenant tout
ce qu'ilz disent pour article de foy.
Cecy ne peuvent porter ceulx qui les
congnoissent/ et tous voyent bien que
leur cas n'est deument fonde: puis que
par leur auctorite/ et a force de feu et
de glaive ilz se deffendent. Qui croi¬
ra aussi a prebstrise ou est toute ini¬
quite? aux ordres qui jamais ne ser¬
vent que de desordre. A ceulx qui
ont et portent la verite ne peult croi¬
re le paovre peuple: pourtant qu'il y a
si long temps que les tenebres ont regne/
et que L'antechrist (qu'est le pape) a si
fort regne sur toutes gens/ Princes/
Roys/ et nations/ persecutant et met¬
tant a mort tous ceulx qui sont pour
la verite: parquoy le peuple igno¬
rant ne peult croire que ce soit la ve¬
rite/ comme il feit demandant Jesus
estre mis a mort/ ne povant croire qu'il
fust filz de Dieu/ veu que tous les
gros et le conseil des estimez sages l'a¬
voyent condamne a mort.
Si les sainctz donc prient pour
nous come par avant/ pourquoy ayantz
charite si grande ne monstrent ilz le
chemin tout clairement comment de¬
vons cheminer/ et font les autres oeu¬
vres qu'ilz ont faict en ce monde pour
nostre instruction. Laissons donc
ces opinions et resveries que les hom¬
mes ont songe/ et nous tenons pure¬
ment a ce qui nous est clairement com¬
mande. Servons a Dieu seul et l'in¬
vocquons par nostre seul mediateur
et advocat nostre Seigneur Jesus/ qui
nous a promis que tout ce que nous
demanderons au pere en son nom que
nous l'obtiendrons. Tenons nous
fermes en sa parolle et en nulle autre.
¶ Des festes. Chapitre.xxviii.
N¬
Ostre Seigneur commandant
le repos au septiesme jour/
voulant qu'on sanctifiast
ce jour sans faire oeuvre ser¬
vile: comme labeur de terre et sembla¬
ble/ ce n'a pas este pourtant que ouvrer
en ce jour de soy fust mal faict/ au¬
trement jamais il n'eust commande de
travailler et gaigner sa vie a la
sueur de son visage: ains l'a ainsi or¬
donne/ affin qu'on gardast charite/
ayant compassion des ouvriers et ser¬
viteurs/ ne les opprimant point par
continuel labeur et travail. Mais
qu'on leur donnast ung jour de re¬
pos apres qu'ilz ont besongne six jours
comme il a donne a entendre/ disant:
Le septiesme jour est le repos du
Seigneur Dieu. Tu ne feras aucune
oeuvre/ toy ton filz/ ta fille/ et ton
serviteur/ et ta chamberiere/ ton boeuf
et ton asne/ et toutes tes bestes/ et l'e¬
stranger qui est dedans tes portes/
affin que ton serviteur et ta chambriere
reposent comme toy. Aye souvenance que
tu as este serf en Egypte. Tou¬
chant ce que nostre Seigneur crea le ciel
et la terre en six jours/ et se reposa le
samedy qui est le septiesme/ cela nous
designe le grand repos que nostre Sei¬
gneur Jesus nous a annonce/ nous
commandant de cesser de noz oeuvres
de peche.
Et ne fault que le chrestien face
distinction entre jour et jour/ temps et
temps/ annee et annee/ comme si l'ung
estoit plus digne/ plus sainct ou meil¬
leur que l'autre. Car proprement
le fidele ne compte que ung jour de tou¬
te sa vie/ lequel par le mouvement
du sainct esperit il tache de sanctifier
en toute purete de coeur/ destruisant
peche et vivant a justice/ faisant l'oeu¬
vre et labeur qui est a l'honneur de
Dieu/ et au proffit de son prochain
pour ayder ceulx qui ont necessite/
rendant tesmoignage de sa foy ve¬
nant avec les fideles pour ouyr la pa¬
rolle de Dieu/ et recevant et prenant
le pain de action de graces/ venant
a la table de nostre Seigneur avec
ses freres/ en donnant repos aux siens
ainsi que la charite requiert. Non pas
par observation des jours ne pour
les honnorer (car cela est demoure de
l'idolatrie des payens et de la supersti¬
tion des juifz/ desquelz L'antechrist a
compose ses loix et coustumes) Mais
faict tout en l'honneur de Dieu/ et
pour garder charite avec son prochain.
Au regard de ceste multitude de
festes que ceulx qui sont de l'eglise des
iniques ont trouve pour avoir des
messes/ offrandes/ et semblables cho¬
ses/ c'est toute presumption sur la pa¬
rolle de Dieu. Le Chrestien quand
il peult sans le scandale des simples/
qui n'ont encore rien ouy de la verite/
ne laissera point de faire son oeuvre
pour les commandemens du Pape ne
des evesques. Mais s'il ne peult sans
scandalizer les paovres ignorantz
par simplesse/ il ne fera sa besongne
devant iceulx/ attendant qu'ilz vien¬
nent a la congnoissance de verite/ en
portant la tyrannie jusque a ce que la
lumiere du filz de Dieu le sainct evan¬
gile abbate les cornes de L'ante¬
christ/ le destruisant par l'esperit de
sa bouche. Ce que desja est fort com¬
mence. Pourtant/ tous ceulx qui
ayment dieu doivent lever leur teste:
car le salut approche. Ung chascun
tache d'autant qu'il repose du corps
autant employer son esperit aux cho¬
ses de Dieu/ pensant et meditant en
sa saincte loy/ se arrestant a sa sain¬
cte parolle/ en regardant le sainct
evangile/ fuyant toutes manieres exe¬
crables qu'on a garde jusque a pre¬
sent en toute idolatrie/ blaspheme/
paillardise et iniquite.
Il eust este trop meilleur que ung
chascun eust faict comme on faisoit
en la primitive eglise. Apres qu'on
avoit ouy la parolle de Dieu/ et prins
le pain de benediction tous ensemble
en la table de nostre Seigneur/ chascun
alloit a son oeuvre. Helas com¬
bien de meschancete ordure et iniquite
eust on evite? Mais il a fallu que
L'antechrist ayt eu son regne: affin
que Jesus triumphast de luy comme
de tous ceulx qui viennent contre luy/
sur lesquelz il a estendu sa main for¬
te/ laquelle il ne retirera jusque a ce
qu'il ayt accomply tout ce qu'il a
propose.
¶ De la confession envers Dieu.
De la reconciliation envers le pro¬
chain. De la confession au prebstre.
Chapitre.xxix.
C¬
Onfession en l'escripture
est donner gloire a Dieu/
le magnifier et exaulcer/
confessant sa bonte/ puissan¬
ce et sagesse.
Pourtant l'home regardant soymes¬
me et ses meffaictz/ il se condemne et
juge estre tout autre que Dieu/ don¬
nant l'honneur a Dieu qu'il est bon et
juste/ ainsi que l'home est mauvais/ in¬
juste et inique. Quand en ceste sor¬
te humilie pour son peche/ regarde
et retourne a la bonte infinie. Dieu
mesprisant les choses haultes et esle¬
vees/ donnant grace aux humbles et
deprimees/ par Jesuchrist pardonne
a cest homme. Ainsi le sainct prophete
Daniel a confesse a Dieu ses pechez
et ceulx du peuple. De ceste con¬
fession est pleine l'escripture/ disant
qu'il n'y a rien pur ne net/ que Dieu.
Il y a oultre cecy la reconciliation
fraternelle/ quand on a offense son
prochain et qu'il en desplaict. Alors
on vient demander pardon l'ung a
l'autre. Pourtant nostre Seigneur
deffendant hayne et rancune/ nous
commande quand nostre frere (nous
donnant a entendre que nous sommes
tous freres/ ayant ung pere celestiel)
a peche contre nous/ et il s'en repent/
nous luy devons pardonner. Et affin
que nous ne laissons a pardonner/ il
veult que en priant nous damandons
pardon a nostre pere/ ainsi que vraye¬
ment pardonnons. Car ainsi que nous
faisons il nous sera faict/ nous com¬
mandant sus tout charite et prompti¬
tude a pardonner. Tellement que nous
devons tout laisser pour nous recon¬
cilier a nostre frere. Comme il donne a
entendre de celuy qui offre son don
a l'autel. Car en ce temps qu'il commenca
a prescher en Jerusalem et es envi¬
rons/ on ne faisoit estime de rien sinon
de donner et offrir au temple. Ainsi
avoit surmonte la doctrine des Pha¬
risiens pleins d'avarice qu'ilz ne crioient
que Corban/ corban/ don/ don/ faisantz
qu'on laissoit de secourir a pere et a
mere pour donner au temple/ sans re¬
garder que nostre Seigneur veult beni¬
gnite et misericorde/ et non sacrifice/
et la science de Dieu plus que holo¬
causte. Pourtant Jesus dict: quand
tu auras a faire une chose si gran¬
de/ comme on t'a dict et appris/ du don
que tu offre a l'autel/ laisse le la et va
te reconcilier a ton frere/ et si retour¬
ne en amour et charite avec luy. Car
la fin de la loy est charite: et qui ayme
son prochain il a accomply la loy. Et
qui pardonne/ il a pardon.
La confession qu'on faict a l'aureil¬
le du prebstre a este controuvee et com¬
mandee du Pape et des siens. Auquel
elle a tres bien servy pour scavoir les
secretz des Roys et Princes/ pour
troubler tout le monde: affin que en
cave trouble il peschast pays et roy¬
aumes/ faisant son cas ce pendant
que les Princes qu'il avoit mis en
dissention se combatoient. Et par
ceste confession controuvee sans l'escri¬
pture/ il a tout change/ et tous sub¬
tilz moyens ont este controuvez pour
piller le monde. Car les prebstres/
moynes/ religieux/ et toutes telles
manieres de gens/ ouyant les confes¬
sions/ ont sceu toute tromperie et dece¬
ption et toute meschancete/ et puis
en ont use. Par ce moyen toute er¬
reur a este persuadee au peuple/ et se
Pape par les siens a faict croire ce
qu'il a voulu: et a entendu ce qui luy
estoit contraire pour l'opprimer et
destruire. Qui scauroit racom¬
pter ne nombrer la grande multitude
des ames lesquelles seduictes par
icelle confession ont este tirees en en¬
fer? Combien de paovres femmes mi¬
ses a mal? Combien de vierges corrom¬
pues? vefves devorees? orphelins
destruictz? Princes empoisonnez?
pays desolez? puissances et maisons
mises a neant? grandz bordeaux d'hom¬
mes et de femmes fondez sumptueu¬
sement et entretenus.
Et le miserable monde a este si
aveugle que en recevant ceste damna¬
ble institution/ n'a point considere
quelle charge cestoit/ et combien im¬
possible et importable/ de confesser
une foys l'an a son propre prebstre
tous les pechez entierement qu'on a
pense/ dictz et faictz/ veu que creature
quelle que elle soit n'entend ses pe¬
chez: et encore moins les pourroit di¬
re. Mais cecy a este controuve affin
qu'il fust accomply en ceulx qui ont
mis ceste charge/ ce que paravant a
este predict/ qu'ilz ont afflige les con¬
sciences de terreur vaine/ sans leur
donner aucun repos ne asseurance de
la grace et misericorde de Dieu.
Parle et dise Lescot ce qu'il vouldra:
combien qu'il barbouille/ ce n'est assez
pour appaiser la conscience. Et d'au¬
tre part les Thomistes contraires
a Lescot/ jamais par leur doctrine
ne mettront l'homme en paix.
Pourtant Chrestiens retirez vous
de la cruelle tyrannie de celuy qui a
mis sur voz dos et espaules char¬
ges importables/ ou il ne les touche
a tout ung doigt. Venez a celuy qui
a prins nostre charge et l'a mis sur
ses espaules et porte. Fiez vous et
vous asseurez en luy/ et venez a luy
seul et a nul autre: non pas aux preb¬
stres/ ne au Pape: et il vous donne¬
ra repos et paix en voz consciences/
portantz sa charge legiere. Ayez fian¬
ce en luy/ et non pas en voz confes¬
sions/ a luy vous adressez/ et non a
ces cruelz tyrantz pleins de tout or¬
gueil et iniquite. Car ce bon Jesus
est humble et debonnaire/ il vous
sauvera de tous voz pechez/ et par
luy aurez toute grace et benediction
¶ Contrition.
C¬
Ontrition de coeur/ et coeur
contrit/ n'est pas une froi¬
de desplaisance ne douleur
feincte comme monstrent
ces papelardz et bigotz: mais ung
grand troublement et emotion de coeur
afflige de tous costez/ tellement qu'il
est tout brise/ comminue et rompu: comme
porte le mot/ signifiant qu'il n'y a rien
entier au coeur.
Cecy advient au coeur congnois¬
sant et sentant le jugement/ l'ire/ et indi¬
gnation de Dieu qu'il a desservy par
son peche et transgression/ en sorte qu'il
n'a aucun refuge/ nul ayde/ nul se¬
cours d'aucune part/ voyant la loy
de Dieu juste et saincte qui le condam¬
ne a perdition. Sachant que creatu¬
re ne le peult delivrer/ soit au ciel
ou en la terre: car il fault que tout
ce qui est escrit advienne/ et que tou¬
tes les menaces et maledictions tom¬
bent sur les transgresseurs de la loy.
Car ciel et terre passeront plus tost
que ung seul point de la loy/ qui ne soit
pleinement accomply. Dieu ne se joue
et ne se mocque point en ce qu'il dit.
Pourtant le coeur estant en ceste an¬
goisse ainsi tormente de tous costez/
n'a refuge que a la seule infinie mi¬
sericorde de Dieu/ recourant a luy
comme au pere de toute misericorde.
Ainsi Dieu tres misericordieux
ne mesprisant ce coeur ainsi brise et
rompu/ le receoit a grace et mercy. Car
il est plus aggreable que chose que
l'homme sceut presenter. Par ainsi par
la malediction que Jesuchrist a por¬
te/ remect a ce paovre homme toute la
malediction de la loy. Par la mort
que Jesus a endure/ le pere luy faict
grace et donne pardon/ affin qu'il ne
meure pas: mais qu'il vive.
Et ainsi le coeur desole et afflige
a cause de l'ire et indignation qu'il sen¬
toit par ses pechez/ par Jesuchrist
recoit toute consolation/ paix et joye/
se voyant et sentant par foy delivre
et absoulz par Jesus. Et non seule¬
ment ce: mais incorpore et uny par
vraye foy en Jesus/ sont par icelle
les dons et graces/ biens et heritages
eternelz qui luy sont franchement/ et
sans qu'il les ayt gaignez/ donnez et
octroyez du pere eternel par Jesu¬
christ. Ainsi l'amertume et tristesse est
tourne en grosse joye/ laquelle sera
revelee pleinement a la venue du
sauveur/ quand nous resusciterons/
faictz semblables a luy.
¶ Du pardon et remission des
pechez. Chapitre.xxx.
L¬
E pardon et remission des
pechez est donne par le seul
Dieu: car luy seul est qui
efface noz pechez pour l'a¬
mour de soymesme. Et cela qui est
dict aux apostres/ et a ceulx qui por¬
tent la parolle de Dieu. Ceulx a qui
vous remettrez les pechez/ ilz leur
sont remis: et ceulx de qui vous les
retiendrez/ ilz sont retenuz. Il a este
declaire paravant en l'article des clefz
du royaume/ que ce n'est autre chose
que annoncer la remission des pechez
au nom de Jesus. Et ceulx qui y
croyent l'obtiennent/ et ceulx qui n'y croyent
demeurent en leurs pechez.
Les indulgences et pardons des
Papes et semblables/ peuvent bien
oster l'argent en le tirant des abusez:
mais non pas les pechez: ains les
aggravent et augmentent/ pour ce que
on croit par le Pape et par argent
avoir le don de Dieu/ remission des
pechez. Ainsi est de l'absolution que
le prebstre baille en barbottant/ et
mettant la main sur la teste. C'est
resverie cuider que par la creance et
estimation qu'on a croyant a ceste pa¬
rolle: je te absoulz/ dicte par le preb¬
stre/ qu'on ayt remission. Ou est l'escri¬
pture que croyant ce/ on ayt remis¬
sion? Ou est la promesse?
Mais quand on annonce a tous
comment le pere a eu si grande chari¬
te et amour au monde qu'il a donne
son seul et tres ayme filz pour sauver
le monde: lequel a espandu son pre¬
cieux sang pour la remission de noz
pechez/ et pour nous purger de tou¬
tes noz faultes. Et qu'il est l'aigneau
de Dieu qui a porte les pechez du mon¬
de. Vrayement en croyant cecy par
vraye foy/ noz coeurs sont purifiez/
noz ames vivifiees. Et qui n'a
ceste foy mais demande autre chose/
et se fie en ses oeuvres/ es indulgen¬
ces/ confessions/ suffrages/ ou en quelque
chose que ce soit/ il demeure en la
mort: car il ne croit pas au nom du
seul filz de Dieu. Car si par autre
chose nous pouvions estre absoulz que
par Jesuchrist/ pour neant il seroit
mort. Et si autrement nous pou¬
vions estre nettoyez de noz pechez et
guaris de noz maulx/ pour neant
Christ auroit espandu son sang et
souffert tant de playes. En quoy
on voit bien l'escripture accomplie de
ceulx qui renoncent et font renoncer ce¬
luy qui nous a racheptez: c'est nostre
sauveur Jesus vraye puissance et
vertu de Dieu/ parfaicte et suffisan¬
te pour nous sauver. Quand en
autre que en luy on faict cercher la
remission des pechez et pardon: tant
en pelerinages/ indulgences et au¬
tres choses controuvees/ dequoy n'y a
promesse quelconque en l'escripture/
c'est renoncer et faire renoncer Jesu¬
christ. Car il n'y a autre chose soubz
le ciel en quoy on puisse estre sau¬
ve/ sinon au nom de Jesus.
¶ De satisfaction Chapitre.xxxi.
S¬
Atisfaction pour les pechez
comme par chose que l'homme
puisse faire/ est presumption
tres grande et tres folle/ plei¬
ne d'orgueil/ entreprenant sus Dieu
et sa saincte parolle/ entant que cendre
et pouldre presume et se enorgueillist/
de ce qu'elle n'a et ne peult avoir/ c'est de
satisfaire a l'infinie justice de Dieu.
En quoy elle rejecte la vertu et effi¬
cace de la mort et passion de Jesus/ et
l'effusion de son precieux sang/ com¬
me insuffisante pour appaiser et con¬
tenter nostre pere/ et destourner son
ire. Et comme si Jesus n'avoit point
porte noz pechez en la croix portant
noz peines et langueurs: mais qu'il
faulsist que tout ce qu'il a porte fust
de nulle vigueur et efficace/ et que
nous deussions appaiser l'ire de Dieu
portantz noz pechez. Laquelle blas¬
pheme on ne scauroit assez vitupe¬
rer ne condamner comme tres pleine
de L'antechrist.
Sache tout Chrestien/ qu'il ne se
peult trouver devant Dieu/ ne fuyr
et eviter son ire/ sinon par Jesus/ qui
est nostre mediateur entre Dieu et
nous. Et qu'il ne peult estre deslie et
descharge de ses pechez/ ne eviter la
peine qui luy est deue sinon par le seul
Jesus/ et autre moyen ne peult avoir.
Il fault croire que Jesus nous a pur¬
ge/ et a porte noz pechez/ et la peine
que nous devions porter. Et pourtant/
rien que nous faisons et que devons fai¬
re ne doit estre pour noz pechez: mais
seulement pour l'honneur et gloire de
Dieu. Lequel pleinement se tient con¬
tent de ce que Jesus a soufsert pour
nous. Ne demandant autre chose sinon
que croyons fermement nostre salut
estre accomply par sa grace/ don et mi¬
sericorde par Jesus/ et que nous l'ay¬
mons/ luy en rendant graces/ secou¬
rantz et aydantz nostre prochain pour
l'amour de luy/ en luy donnant
tout honneur et gloire que luy seul
nous justifie/ sauve et sanctifie/ ne
donnantz rien a noz oeuvres/ ver¬
tus et puissances.
¶ De excommuniement.
Chapitre.xxxii.
E¬
Xcommumiement/ ou excom¬
munication est rejection de
la table de nostre Seigneur¬
d'iceluy qui est en peche/ du¬
quel il a este admonneste de ung/ de
deux/ ou de troys: puis de toute la
congregation de nostre Seigneur
(c'est de ceulx de sa parroisse) de soy
retirer/ lequel n'en a rien faict.
Et cecy est faict affin que par honte
et tristesse qu'il en a il revienne a aman¬
dement/ laissant son peche. Et pour¬
tant n'est ordonne l'excommuniement
affin que on haysse celuy qui est ex¬
communie: mais qu'on l'ayme et corri¬
ge comme frere/ desirantz son salut/
pour lequel tous ceulx qui ne pren¬
nent le pain de action de graces avec
luy/ doivent prier Dieu. C'est une
correction amyable pleine de cha¬
rite pour tirer les paovres pecheurs
de leurs pechez.
Touchant la facon des excommu¬
niementz du Pape et des evesques/
aussi pres est elle de l'excommunie¬
ment evangelique/ comme ilz sont pres
de Dieu/ et leur doctrine de la doctri¬
ne de Dieu et leur vie de la vie des
apostres. Et sus tout monstrent
ilz bien leur asnerie/ quand ilz excom¬
munient en general celuy qui a faict
quelque chose/ lequel on ne congnoist.
Comment puis je fuyr ung tel en la
table de nostre Seigneur lequel je ne
congnoy/ ne toi aussi Pape ou eves¬
que/ puis que tu ne le peulx nommer?
Car par l'excommuniement il est deffen¬
du aux fideles de ne prendre le pain
de nostre Seigneur avec l'excommu¬
nie. Nostre Seigneur a dit ainsi: Si ton
frere a peche contre toy corrige le en¬
tre toy et luy seul. S'il te escou¬
te/ tu as gaigne ton frere. Mais
s'il ne te escoute/ prens deux ou troys
avec toy: affin que en la bouche
de deux ou de troys soit toute pa¬
rolle. Et s'il ne escoute iceulx/ dis
le a l'assemblee/ a toute la parroisse/
et s'il ne l'oyt il te soit comme ung infi¬
dele et publicain. La nostre Sei¬
gneur commande/ que le frere que nous
scaurons avoir failly nous l'admon¬
nestons secretement/ et s'il prent nostre
admonition il est gaigne a nostre
Seigneur. Autrement/ pour mieulx
le tirer a Dieu devons prendre deux
ou troys bons personnages: lesquelz
benignement le corrigent et admon¬
nestent de sa faulte. Et s'il ne se veult
amander: alors tous ceulx de la par¬
roisse pour l'honneur de Dieu le doi¬
vent prier et admonnester de soy re¬
tourner et laisser son peche. Et si
pour tout cecy il ne veult rien faire
alors on ne doit converser avec luy
sinon comme avec ung infidele: avec
lequel tu ne vouldroys point venir
a la table de nostre Seigneur ne aussi
converser avec luy approuvant sa vie
ne sa foy. Mais en toute autre sorte
beuvant et mangeant avec luy/ pour
le gaigner et retirer. Ainsi fault con¬
verser avec l'excommunie en toute
charite.
De cecy ne gardent rien les pa¬
paulx et toute l'eglise du Pape. Et
pourtant le excommuniement est au¬
tant a craindre comme une fueille qui
tumbe de l'arbre. Et ce que on la craint
a este pour accomplir ce qui a este pre¬
dict. Le tombement et mouvement de
la fueille te espouventera come le glai¬
ve/ et tu fuyras devant luy come devant
l'espee. Ainsi a l'on craint le mouve¬
ment d'une fueille de papier/ ou pe¬
tit de parchemin avec ung peu de
cire ou de plomb/ comme la mort.
Mais la ou est foy/ son adversaire
ne peult rien par ses lettres et ful¬
minations.
¶ Des faulx pasteurs.
Chapitre.xxxiii.
L¬
Es faulx pasteurs (com¬
me dit le sauveur) viennent
soubz la couverture et ve¬
stementz de brebis/ et de¬
dans sont loups ravissantz: lesquelz
combien qu'ilz semblent et disent servir
a Dieu/ toutesfoys ne servent que a
leur ventre/ et par parolles tres doul¬
ces seduisent et pillent les simples.
Ceulx icy ne preschent pas la pu¬
re parolle de Dieu: mais leurs son¬
ges et adinventions/ meslantz la pail¬
le avec le froment/ la doctrine des
hommes (qui est appellee diabolique)
avec la doctrine de nostre Seigneur/
controuvantz tout plein de nouvel¬
les inventions pour seduire le peu¬
ple/ pour une piece de pain/ promet¬
tantz vie a ceulx qui sont mortz par
peche/ jugeantz a mort ceulx qui ont
vraye foy.
Et sus tout leur doctrine est de
dire/ icy est Christ/ come s'ilz le tenoient
en leurs mains/ ou il est la en la main
d'ung autre/ ou il est au lieu secret fer¬
me dedans une boitte. Et veullent
confermer la parolle par faulx signes
et miracles par lesquelz plusieurs
seront deceutz/ cercheantz ca bas celuy
qu'il fault cercher la sus a la dextre
de Dieu/ non pas sur la terre.
Ceulx icy se nourrissent eulx mes¬
mes/ non pas les brebis: car tout
le laict (c'est le travail des paovres
gens) ilz le devorent par tant de moyens
qu'il n'est possible de les penser. S'il
y a aucun gras/ par force de fonda¬
tions il est devore. Mais de donner
pasture de la parolle de Dieu/ il n'en
est aucune question: ains la fault des¬
fendre au feu et a l'espee qu'elle ne vien¬
ne avant.
Chrestiens/ le bon Jesus dit/ que
par leurs fruictz vous les congnoi¬
strez/ regardez leur orgueil/ envie/
avarice/ et hardie paillardise. Et
si ne povez autrement entendre/ con¬
gnoissez par ce que le sainct esperit
a predict/ qu'ilz ont renonce la foy/ et
leur doctrine est diabolique/ pourtant
qu'ilz deffendent le sainct mariage/
tellement qu'il n'est loysible de soy
marier/ sinon au temps qu'il leur plaict:
combien que Dieu n'en ayt rien deffen¬
du. Et aussi en ce qu'ilz deffendent les
viandes/ comme si la viande nous fai¬
soit pires envers Dieu en ung temps
plus que en l'autre: et que ce qui entre par
la bouche souillast l'homme/ come si la
creature que Dieu a donnee pour en
user et manger ne fust bonne: et qu'on
la deust rejecter: combien que la pa¬
rolle de Dieu dict tout le contraire
de leur doctrine.
¶ Du bon pasteur.
Chapitre.xxxiiii.
L¬
E bon/ vray et fidele pa¬
steur sus tous/ est nostre
Seigneur Jesus/ lequel a
mis sa vie pour ses brebis/
laissant sa refection pour nourrir les
affamez/ voire les degoustez de la
parolle. Car sa viande qu'il desire sus
tout/ c'est de faire la volunte de dieu
son pere. En nourrissant les bre¬
bis/ il ne parle point de soymesme/
et ne faict rien de soy/ mais son pere
parle en luy/ et oeuvre en luy.
Sa doctrine/ est la doctrine de son
pere/ il ne contrevient point a la loy/
ne aux prophetes: mais les garde et
les accomplist/ ne permettant point
que on contrevienne a l'escripture: mais
faict qu'elle soit accomplie. Selon laquelle
il a enseigne et appris ses brebis et
disciples leur ouvrant l'intelligence d'i¬
celle. Selon la pourtraicture et ma¬
niere de faire qu'on voit en cestuy
bon pasteur/ fault congnoistre les
autres. Car autant que l'on suyvra
Jesus/ autant sera lon bon pasteur:
autant que on tirera loing de luy/
tant plus sera lon prochain de L'an¬
techrist.
Et pourtant le bon pasteur et fi¬
dele ministre/ despensier/ et serviteur
des brebis pour l'amour de Dieu ar¬
damment desirera la vie et salut des
paovres ames/ oubliant soymesme
pour les nourrir de la parolle/ cer¬
chant ce qui est a Jesus et non pas
a soymesme/ tirant en tout et pour tout
les brebis a vivre selon la saincte et
bonne volunte de Dieu par saine do¬
ctrine et exemple de bonne vie. Il
ne controuvera rien de soy/ ne aussi
proposera aucune chose controuvee
par autre/ mesme quand ce seroit ung
ange du ciel qui l'auroit trouvee: mais
seulement proposera aux brebis ce qu'il
croyt parfaictement et ce qui est ferme et
approuve par la saincte escripture.
Ne souffrant qu'on mette en nouvel¬
le subjection par tradition ou ordon¬
nance humaine les brebis affranchies
par nostre Seigneur Jesus. Car tou¬
chant les vestementz/ viandes et au¬
tres choses qui sont par dehors/ les
fideles en peuvent user a l'honneur et
gloire de Dieu/ en tout bien/ sans fai¬
re aucune difference/ sans toutesfoys
donner scandale aux debiles en foy.
Car tout est franc et libre au Chre¬
stien/ lequel estant filz de Dieu/ ce qui
est a Dieu luy est donne pour en user
sainctement.
Le bon pasteur monstrera et en¬
seignera la vraye justice estre au
coeur/ lequel ayant vraye et entiere foy/
ayme pleinement Dieu/ et son pro¬
chain pour l'amour de Dieu. Ainsi
le bon pasteur annonceant purement
la parolle de Dieu sans y rien mesler/
est diligent apres la saincte escriptu¬
re ou il se exerce pour exhorter/ re¬
prendre et admonnester/ corriger et en¬
seigner: affin que de coeur entier tous
servent a nostre Seigneur selon ses
sainctz commandemens.
Et en honnorant le sainct estat de
mariage sera mary d'une seule fem¬
me/ sobre et attempere/ songneux et di¬
ligent apres les brebis/ plein de bon¬
nes meurs/ logeant voluntiers et
recevant amiablement en sa maison/
qui puisse enseigner et instruire/ n'estant
pas beuveur ne detracteur/ ne adon¬
ne a deshonneste et vilain gaing:
mais de bonne conscience et juste/ non
noyseux/ ne batteur/ sans avarice/
scavant bien gouverner sa maison/
ayant enfantz obeissantz en toute hon¬
nestete/ n'estant pas novice et inex¬
pert: ainsi que la saincte escripture
nous propose. Selon laquelle fault que
tous les fideles apprennent a con¬
gnoistre ce qui est de Dieu/ et ce qui
luy est contraire. Car tout est ordonne
autrement de Dieu/ qu'il n'est alle
jusque a present. Car les pasteurs
doivent servir aux brebis/ et non pas
estre servis/ estre les moindres de
tous et debout/ et les brebis come les
plus grandz estre assis.
¶ De la puissance des pasteurs.
Chapitre.xxxv.
T¬
Oute la puissance des pa¬
steurs/ est de edifier en bien/
instruire et enseigner le peu¬
ple par la pure et simple pa¬
rolle de Dieu. Et autrement ne
peuvent faire comme pasteurs: mais
sont tournez en loups ravissantz et
faulx prophetes: come Dieu permect/
pour les pechez du peuple.
Quand les vrays pasteurs pu¬
rement evangelizent/ Dieu parle en
eulx par si grand vertu que les croyans
ont vie eternelle/ et les infideles sont
confondus. Et jamais messagier
de Dieu et vray evangelizateur ne
sera vaincu. Car Dieu (ainsi qu'il a
promis) donne aux siens bouche et
sagesse/ contre laquelle personne ne
peult resister.
Et pourtant le monde ne povant
resister a la saincte doctrine de dieu/
se retourne sur les corps de ceulx qui
portent la parolle: pourtant que raison
leur fault/ mettantz a mort les vrays
evangelizateurs: ainsi qu'on a faict
les prophetes/ et nostre Seigneur Je¬
sus avec ses apostres. Et ce affin que
plus a plein on congnoisse la vertu
de la verite (que les serviteurs de Dieu
annoncent) estre importable au mon¬
de/ et du tout en tout contraire a luy.
Ne voyons nous pas les livres qui
traictent de nostre Seigneur avoir
este bruslez/ et deffendu sur grosse pei¬
ne de les lire ne de les avoir? En
quoy on voit bien que le fondement de
ceulx qui les deffendent/ et font deffen¬
dre/ est tres mal fonde et fort debile.
Le vray Chrestien qui est fonde
sur la vray pierre/ peult tout lire et
ouyr. Je liray assez de livres ame¬
nantz tant de raisons qu'on scauroit
amener/ tant de miracles et signes/
et telles choses que les superstitieux
maintenant adorent/ avant que je croye
qu'il soit que ung seul Dieu/ et que je
serve et invocque autre que luy.
Mais voulez vous plus grosse for¬
senerie et rage? la ou liberalement
on souffre farces pleines de toutes
mocqueries/ vilenies/ et paillardises/
chansons deshonnestes et folles/ livres
pleins de toute vanite/ ordure/ men¬
teries et blasphemes/ villaines et
puantes et desordonnees parolles/ a
la corruption et perdition de tous
estatz/ en quoy l'ire de Dieu est inci¬
tee et provocquee sur tous. La n'est
permis lyre le sainct evangile aux
simples gens/ a qui il est donne. La
le nouveau testament/ contenant la
mort et passion de Jesus/ la doctri¬
ne que chascun Chrestien doit tenir et
croire/ est deffendu.
Hee Dieu/ quelle horreur? O so¬
leil peulx tu jecter tes rays sur tel
pays? O terre peulx tu porter tel¬
les gens et donner fruict a tel peuple/
qui ainsi contemne et desprise ton crea¬
teur? Et vous Seigneur Dieu/
estes vous si misericordieux/ et si tar¬
dif a ire et vengeance contre ung si
tres grand oultrage faict contre vous?
Et aussi n'avez vous pas ordonne
vostre filz roy sur tous? fault il que
ses sainctes ordonnances que vous luy
avez commande nous enseigner soyent
deffendues comme iniques/ meschan¬
tes et dommageuses a ceulx qui les li¬
sent? Le sainct evangile est il comme
la loy de Mahumet/ laquelle personne
n'ose lire/ ne parler d'elle sinon cer¬
tains? Est il comme livre d'enchanteurs
et malefiques/ que tous ne l'osent lire?
Les ceremonies de Moyse/ et ce qu'il a
escrit est ce chose plus saincte/ meil¬
leure et plus utile a tous que ce que
claiement Jesus a enseigne/ veu que
jamais il n'a este deffendu a personne
come vostre sainct evangile? Les pha¬
risiens/ le peuple des Juifz/ la Sa¬
maritaine/ vous sont ilz plus chiers
que les paovres gens qui portent le
nom de vostre filz/ appellez Chre¬
stiens/ qu'ilz ont peu lire et ouyr vostre
saincte escripture: et non pas iceulx
qui ont le nom de Chrestiens? Sei¬
gneur n'avez vous pas commande que
tous eussent vostre loy escrite en leurs
maisons/ et que tous soir et matin y pen¬
sassent/ que les peres la racomptassent
a leurs enfans et domestiques/ et que
tous sceussent voz ceremonies et sta¬
tuz. Vostre sainct evangile doibt
il estre en moindre reverence qu'on
n'en parle/ qu'on ne le regarde ne lise?
Pourquoy avez vous commande qu'il
feust presche par tout le monde a tou¬
te creature: et ainsi toute creature le
oye et sache/ s'il n'est loysible a ung
chascun de le lyre.
O Juges de iniquite/ pourtant que
l'escripture vous est en condemnation
(ainsi que Jesus vous est pierre de
scandale/ et son odeur vous est odeur
de mort) en voulez vous priver les
esleuz/ et ceulx a qui Jesus est vraye¬
ment Jesus et sauveur? lequel par son
sainct evangile destruict vostre chef
L'antechrist. Faictes vous ce deshon¬
neur a Dieu que son oeuvre soit cachee
a ses enfans comme nuysible et mor¬
telle: Dictes vous que le bien est mal
en le condemnant/ et la lumiere tene¬
bres? Dont vous vient ceste auda¬
ce et mauvais courage/ sinon de vo¬
stre pere et maistre le diable? Lequel
(comme il a faict des le commencement)
s'efforce d'empescher que la parolle de
Dieu ne regne et ayt son cours. Et
non sans cause: car c'est le seul neces¬
saire pour parvenir au royaume eter¬
nel/ dont il est tombe par son orgueil.
C'est aussi la lumiere envoyee du pe¬
re Eternel/ pour illuminer les coeurs
des paovres pecheurs seantz es te¬
nebres de mort/ et pour leur faire con¬
gnoistre et entendre les grandz abuz/
ou il les a detenu si long temps: Affin
que de la voye d'hypocrisie (laquelle sem¬
ble aux paovres abusez belle et plai¬
sante pour les ceremonies/ signes et
mines qu'on y faict) ilz retirent leurs
opinions et se convertissent a la vraye
voye qui est le sainct evangile de Jesu¬
christ conduisant en vie eternelle. Du¬
quel le regne sera sans fin/ et domi¬
nera sur vous tous ses ennemys/ et
serez quelque jour humiliez et mis soubz
ses piedz. Il vous seroit trop mieulx
que ne eussiez jamais este naiz/ quand
permettez bateleurs et tous livres/
exceptez les annonciateurs de l'evan¬
gile et les livres qui le contiennent/ en
quoy les simples soyent instruictz.
Levez vous Seigneur/ monstrez que
c'est vostre plaisir que vostre filz soit
honnore/ que les ordonnances de son
royaume soyent publiees/ congneues
et gardees de tous. Et que tous vous
congnoissent par vostre filz/ depuis
le plus grand jusque au plus petit. Fai¬
ctes que la trompette du sainct evangi¬
le soit ouye jusque a la fin et bout du
monde. Donnez vertu aux vrays
evangelizateurs/ destruisez tous se¬
meurs d'erreur: affin que toute la ter¬
re vous serve/ vous invocque/ vous
adore et honnore.
¶ A quoy on est tenu aux
vrays pasteurs/ et quelle
obedience et honneur on
leur doit. Chapitre.xxxvi.
C¬
Eulx qui oyent les bons
pasteurs/ doivent tout prou¬
ver et juger ce qu'ilz disent/
qu'ilz disent est de la parolle de Dieu:
et regarder diligemment/ si ce
et lors fermement le tenir et croire:
non pas a cause d'iceluy qui la por¬
te: mais pourtant que c'est la parol¬
le de Dieu.
Et se ilz trouvent que on porte au¬
tre que la parolle de Dieu se donnent
bien garde de y donner foy ne de y
croire/ mesmement quand ce seroit
ung des plus grandz des apostres
de Dieu/ ou ung ange du ciel qui
nous enseigneroit autre chose que la
pure parolle de Dieu/ nous n'en de¬
vons rien tenir ne croire. Car autre
pasture ne devons prendre que la pure
parolle de Dieu/ de laquelle l'escri¬
pture tesmoingne clairement/ en sor¬
te que tout ce qui n'est apertement prou¬
ve par l'escripture/ on ne le doit point
recevoir. Car Dieu ne faict rien nou¬
veau sur la terre/ qu'il ne le ayt pre¬
dict par ses serviteurs les prophetes.
Quand donc la parolle est portee
purement selon la saincte escripture
il fault obeyr a icelle: car on obeyt a
Dieu/ et receoit on nostre Seigneur en
la recevant. Et doit on nourrir
celuy qui nous porte la doctrine de
vie. Car Dieu a ordonne que celuy qui
evangelize et presche l'evangile/ qu'il
vive de l'evangile. Pourtant ceulx qui
sont enseignez et repeuz de la parolle
de Dieu/ ilz doivent communiquer a
celuy qui leur sert en la parolle/ en
tous biens. Non pas faisantz ung
gras pourceau: come on a nourry les
caphardz en ordure jusque a present.
Ne aussi laissantz avoir indigen¬
ce: mais le nourrissant et vestant en
sorte qu'il puisse deument faire son
office/ sans estre enfle par l'abondance
des richesses/ ne aussi contrainct de
faire autrement qu'il ne doit par ne¬
cessite. Mais ayt une moyenne suffi¬
sance pour vivre. Ce sont les deux
honneurs qu'on doit a l'ancien/ au
ministre de la parolle qui sert en l'e¬
vangile.
¶ Du glaive et puissance de
justice et superiorite corporelle.
Chapitre.xxxvii.
N¬
Ous sommes composez de
deux choses fort contraires:
de l'ame/ et du corps. L'a¬
me et l'esperit ayant congnois¬
sance de Dieu par foy/ est delivree/
et hors de servitude transferee de mort
a vie/ de peche a justice/ de ire a l'a¬
doption des enfans de Dieu. Et par
ainsi selon l'esperit n'y a que ung seul
pere/ Dieu: que ung Seigneur/ Jesus.
Il n'y a homme ne femme/ masle ne fe¬
melle/ serviteur ne seigneur/ serf ne
franc/ ne aucune distinction de supe¬
riorite ne de subjection: car tous som¬
mes ung en nostre Seigneur.
Mais selon le corps lequel est enco¬
re subject a corruption/ duquel nous
attendons la redemption/ il y a grande
difference. Il y a pere/ mere et enfant:
le pere et mere ayantz puissance sur
l'enfant/ et l'enfant subject. Il y a ma¬
ry qui est seigneur et chef de la femme/ et
la femme subjecte et soubz la puissan¬
ce du mary. Seigneur et serviteur/ franc
et serf/ princes et subjectz.
Et tout cecy selon l'ordonnance de
Dieu immuable: lequel pour la deffen¬
sion des bons: affin qu'on ne leur nuyse
ne en corps n'en biens/ et pour la pu¬
nition des mauvais/ et qui font tort
a autruy a institue la puissance du
glaive/ les Roys/ Princes et seigneurs:
et tous ceulx qui ont l'administration
de justice. Et affin qu'ilz puissent
mieulx exercer leur office/ et avoir
la main forte veillantz et gardantz
qu'on ne face tort a nully/ tenantz
tout en paix ou ilz ont la puissance/
les tributz/ impostz/ et autres cho¬
ses leur sont ordonnez.
Il est vray si tout le monde avoit
la vraye et parfaicte congnoissance de
Dieu/ et que charite fust fermement
plantee au coeur d'ung chascun: telle¬
ment qu'on gardast les comandemens
de Dieu/ ne faisant a autruy ce que on
ne vouldroit estre faict a soymes¬
me/ ja ne seroit besoing de glaive/
pour deffendre les bons: car personne
ne leur feroit desplaisir. Ne pour pu¬
nir les mauvais: car il n'en seroit
point. Mais ainsi que Jesus a son re¬
gne au millieu de ses ennemys/ les
bons on este et seront parmy les mau¬
vais. Et ne se peult faire autrement
tant que ce corps que nous portons dure.
Pourtant il fault que le glaive et la
justice soit/ et luy fault tous obeir/ et
estre aussi tous subjectz a ceste puis¬
sance es choses qui sont soubz le glai¬
ve/ le corps et biens/ soit que la justice
use bien ou mal/ quand en luy obeis¬/
sant on ne vient point contre les com¬
mandemens de Dieu. Car la il fault
obeir a Dieu/ non pas aux hommes.
Quand donc la justice impose tri¬
but/ commande de laisser le pays/ que
on face quelque edifice/ et semblable cho¬
se/ il fault obeir. Mais si elle com¬
mande de adorer autre que Dieu/ de
perjurer/ faire mal/ battre pere ou
mere/ ou les maudire/ tuer/ battre/
paillarder ou desrober/ en ce fault
obeir a Dieu seul/ et non aux homes.
Mais en tout ce qu'on peult faire sans
offenser Dieu/ fault obeir/ rendantz
tout ce qui luy appartient/ rentes/ censi¬
ves/ tributz/ et impostz avec honneur.
Ceulx qui sont en superiorite et ont
le glaive/ regardent bien et advisent
comment ilz usent d'iceluy et de la puis¬
sance/ sachant que la sus est celuy qui
est puissant sur tous/ qui les a com¬
mis pour traicter et conduire les sub¬
jectz/ come ung bon pere est songneux
de ses enfans/ rendantz a ung chascun
ce qu'il luy appartient/ sans avoir
aucun regard ne du paovre/ ne du
riche/ ne du petit ne du grand/ de
nul estat ne condition/ exempte ou
non exempte (comme contre Dieu et la
saincte puissance a este controuvee)
soy gardantz bien de vendre justice
ne de prendre dons. Car d'autant qu'ilz
sont plus grandz et appellez dieux/
ayantz tel honneur d'estre appellez
aussi filz du tres hault/ d'autant le ju¬
gement sera plus aigre sur eulx s'ilz
ne respondent a leur office/ et ne gar¬
dent sainctement la saincte puissance
que Dieu leur a commise.
Les subjectz aussi se donnent bien
garde de se eslever et rebeller contre
leurs seigneurs ne de resister a eulx.
Car qui resiste a la puissance du glai¬
ve/ il resiste a l'ordonnance de Dieu.
La foy et renouvellement de vie ne
oste point ceste subjection: et encore
moins le baptesme. Et pourtant ne
fault dire que celuy qui est baptize (s'il
estoit serf et en servitude corporelle
paravant) que par le baptesme il doi¬
ve estre franc/ comme le Pape a escrit.
Mais par la confession et protestation
qu'il faict au baptesme/ promettant
de garder la loy de nostre Seigneur/ il
est tenu de servir a son Seigneur com¬
me paravant. Voire en toute fideli¬
te/ et non seulement a l'oeil: combien que
son seigneur soit infidele. Affin que
le nom et la doctrine de dieu ne soit
point blasphemce comme inique/ ostant
au seigneur ce qui luy appartient. Et
quand le Seigneur est fidele/ de meil¬
leur coeur luy doit servir le serf fide¬
le/ comme a celuy qui est heritier du
royaume avec luy.
En quoy est assez donne a enten¬
dre que les fideles peuvent avoir sei¬
gneurie temporelle/ et avoir des serfz/
et porter le glaive administrantz ju¬
stice deument. Et quand Dieu
leur a donne la grace de pouvoir sou¬
lager le pays/ deffendantz les bons
et punissantz les mauvais: et qu'ilz sont
a ce esleuz/ ilz le doivent faire/ comme
charite le requiert/ secourantz a leur
prochain/ et usantz de la grace que
Dieu leur a donnee/ delivrantz les
vefves et orphelins de la main des
oppresseurs a l'honneur de Dieu/
avanceantz sa gloire/ ostant tout ce
qui est contraire a icelle/ et empesche¬
ment aux simples: come ont faict les
bons Roys et Juges. Car si le chre¬
stien ne peult exercer l'office de judi¬
cature/ ne aussi porter le glaive par
l'ordonnance de Dieu/ et puissance don¬
nee a luy d'en hault/ il ne peult aussi
avoir ne serfz ne enfans/ ayant puis¬
sance/ et auctorite sus iceulx sus leur
corps ne les peult aussi corriger ne
punir de ce qu'ilz faillent. Laquelle
chose est contre toute l'escripture.
Pourtant quand il est question des
choses de l'ame et de l'esperit/ qu'on les
face servir a ce qu'elles doivent servir
come il est dict cy dessus. Et quand
au corps a ce qui est dict du corps. Et
qu'on ne change et brouille point l'ung
avec l'autre meslant et confundant tout/
la liberte de l'esperit avec la chair/ le
nourrissement et regime de la pasture
de l'ame/ avec celuy du corps: mais
qu'on rende et distribue a ung chas¬
cun ce qu'il luy appartient: et ainsi on
evitera confusion. Ceulx qui tiennent
le glaive/ congnoissent que la puissan¬
ce qu'ilz ont/ est de Dieu/ et pourtant
sans craindre personne/ sans recevoir
ne permettre aucune exemption/ en
usent sus tous ceulx qui sont au lieu
ou Dieu leur a donne puissance. Car
personne n'en peult estre exempte de
quelque estat ou condition qu'elle soit.
Rien n'y sert privilege/ prerogative/
dignite au autre exemption: puisque
la parolle de Dieu dit: Toute person¬
ne soit subjecte aux puissances sou¬
veraines/ lesquelles ne portent pas
le glaive sans cause/ elles sont mi¬
nistres de Dieu.
¶ Du mariage.
Chapitre.xxxviii.
C'
Est la nature de l'adver¬
saire de nostre Seigneur/
que tout ce que Dieu a hon¬
nore et magnifie/ de le mes¬
priser/ abbaisser/ et deshonnorer et fai¬
re contemptible. Comme au commence¬
ment nous lisons du vray/ sainct et
pur commandement qu'on devoit tenir
et craindre/ que toutesfoys qu'on man¬
geroit du fruict de l'arbre de science
de bien et de mal on mourroit. Mais
le serpent le print en mocquerie/ disant
qu'on ne mourroit pas: ains grand
bien en adviendroit en mangeant/ c'est
qu'on seroit faict semblable a Dieu.
Ainsi voyons nous es choses que Dieu
a voulu estre honnore. En la saincte
puissance du glaive/ laquelle par preb¬
strise a este mise si bas qu'elle n'a peu
faire son office/ estant en subjection
de ceulx qui devoient estre subjectz au
glaive/ pour ung peu de rasure ou
d'huyle/ tenant soubz les piedz ceste
saincte et tres necessaire puissance.
Pareillement le sainct et digne estat
de mariage: lequel dignement a este
institue sus tous par nostre Seigneur
avant le peche de l'homme/ honnore
par la presence de nostre sauveur ou
il commenca a monstrer la puissance
de Dieu son pere/ muant l'eaue en
vin/ voulant que le sainct mariage
feust mystere signe et representation
de nostre salut/ de nostre bien/ de no¬
stre triumphe. C'est que ainsi que le ma¬
ry et la femme ne sont que ung corps/
une chair: ainsi les chrestiens sont une
chose avec Jesus. Lequel est l'espoux
de la saincte congregation des fide¬
les/ laquelle il a richement aornee
et accoustree.
Pourtant se tu lieve tes yeulx re¬
gardant ceulx a qui le sainct maria¬
ge est deffendu/ il est bien a l'honneur
du mariage. Car ilz sont telz que je ne
scay si je les doys appeller hommes/
qui n'ont rien humain. Ou plus tost
diables: sinon que les diables ont plus
porte d'honneur a Jesus et a sa parol¬
le que ces paovres et malheureux
meurtriez de ames/ loups enragez/
hordz/ paillardz/ plus vilains que
Sodome ne Gomorre. Ceulx icy
ne devoient point estre en si noble
estat comme est le sainct mariage:
mais comme pourceaulx estre tous¬
jours en leur boue et fange/ loing du
sainct estat lequel est ordonne pour gar¬
der de toute souillure les sainctz tem¬
ples de Dieu/ l'habitation du sainct
Jesus: affin qu'ilz ne fusset pollutz
esperit/ les membres de nostre Seigneur
par paillardise. Ce sainct estat/ pur
et nect est ordonne/ voire de Dieu
mesme. Et aussi pour exercer vraye
et parfaicte charite/ laquelle est la con¬
summation de la loy. Dieu a faict
la femme pour ayde a l'home au sainct
mariage. Quand il est garde pu¬
rement/ deux ne sont que ung coeur
en vraye charite et amour. Que on
regarde aussi quelle charite il y a des
pere et mere envers les enfans qui
viennent du loyal mariage la ou le
pere vrayement scait que ce sont ses
enfans/ et la mere n'a eu le coeur a au¬
tre/ ne s'est abandonnee a personne:
mais a este tousjours loyalle a son
mary. Quelz offices et oeuvres de
vraye charite y a il en ce sainct estat/
si on proffite en bien/ quelle joye a cau¬
se du bien et incitation a faire tous¬
jours mieulx? s'il advient inconve¬
nient/ quelle compassion et tristesse sur
le mal? Tellement que au sainct estat
de mariage sont practiquees les oeu¬
vres de vraye charite a l'oeil. Et
n'y a maniere de vivre ou charite
ayt tant de lieu en tout temps et toute
heure. Car celuy qui est charite/ l'a insti¬
tue/ honnore/ et commande. Et celuy qui
est diable/ toute hayne/ l'a gaste/ des¬
honnore et deffendu tant qu'il a peu.
Dieu veult que celuy qui ne peult
estre continent sans convoiter femme/
qu'il se marie. Et que l'homme pour evi¬
ter fornication/ ayt sa femme: et que la
femme/ ayt son propre mary: conver¬
santz ensemble en toute sainctete/
pour fuyr tentation de incontinence.
Et n'a donne Dieu aucune exce¬
ption de temps/ de personnes/ sinon de
peu de degrez de parente (la ou nul
n'est si rude qu'il n'entende que en telz
degrez mariage ne se doit faire)
voulant autrement que le mariage
faict du consentement des parties/ du
pere et de la mere de ceulx qui se ma¬
rient (s'ilz sont encore soubz la charge
et correction d'iceulx) vienne en effect
sans estre jamais separe. Mais
les correcteurs de Dieu se mettantz
plus hault que luy: et ordonnantz sur
son ordonnance/ ont trouve qu'il y a cer¬
tain temps/ si sainct que ce vilain et pol¬
lu estat de mariage ne doit estre con¬
somme/ ne le mary estre conjoinct avec
sa femme. Comme si le temps ou Adam
et Eve furent mariez ne feust sainct.
Et aussi qu'il y a des personnages
de si grande sainctete/ purete et digni¬
te/ que jamais ne peuvent estre en ceste
hordure si vile de mariage. Et s'il
advenoit que telz sans avoir regard a
leur grande dignite et noblesse (qu'ilz
ont par leur besace ou rasure) se ma¬
riassent/ ilz doivent estre separez. Ilz
ont trouve tout tout plein de de¬
grez/ conditions et empeschementz/ ou
le mariage ne tient pas/ et est empes¬
che si l'or ou l'argent ne le despeche et
fortifie. Si ces sainctes et dignes gens
sont paillardz/ adulteres ou vilains
comme moynes commettantz cas enor¬
mes/ il y a quelque peu de peche/ prin¬
cipalement si on en apperceoit quelque
chose dont l'estat en ayt ou deshon¬
neur ou dommage: mais ce n'est rien
au pris de prendre cest hord estat de
mariage: car la il fault le feu et mou¬
rir. Mais que diront aucuns abu¬
sez par les cordeliers et prebstres qui
soubz l'ombre de je ne scay quelle facon
de sainctete se abstiennent de leurs
femmes certain temps et jours: et elles
aussi de eulx pour commettre leur adul¬
tere avec ces sainctz instructeurs?
O sainct estat de mariage que vous
estes souille et deshonnore. O monde
brutal et destitue de tout sens et en¬
tendement/ es tu sans yeulx/ es tu si
aveugle que tu chemine a taston en
plein midy/ comme es profondes te¬
nebres? Pensez vous que en aucuns
temps ce sainct estat soit deffendu? et
que accomplir le commandement de Dieu
soit peche? et que venir clairement contre
le pur et expres commandement de dieu/
soit moindre et plus petit peche/ que de
garder le commandement de Dieu?
Helas chrestiens retournez vous/
et si ne mesprisez ce que Jesus vostre
sauveur a honnore. Enfans de Dieu
tenez a bon ce que vostre pere a ordonne
et ne vous laissez plus seduire par ces
faulx antechristz/ ennemys de Jesus.
Vous Roys/ Princes/ Seigneurs/
Juges et autres/ ausquelz nostre Sei¬
gneur a donne la charge de son peu¬
ple/ ne voyez vous point les grandz
scandales que les prebstres/ corde¬
liers/ et moynes font en voz terres
et seigneuries? ravissantz et seduisantz
filles et femmes/ et commettantz ma¬
nifestement hordz et infames adulte¬
res et fornications/ de sorte qu'on voit
par milliers paovres filles par eulx
seduictes et perdues/ et innumerables
mariages gastez et rompus: dont
plusieurs meurtres adviennent. Pour
l'honneur de Dieu (duquel estes mi¬
nistres) soyez vertueux et songneux
de corriger et punir ces abomina¬
bles crimes: desquelz aujourd'huy
tout le monde est infecte et remply.
Et ne vous arrestez aux exem¬
ptions et privileges alleguees par
ces vilains pourceaulx: car ce ne sont
que frivolles/ comme j'ay dit cy dessus
parlant du glaive et puissance de ju¬
stice. Pour obvier a telz scanda¬
les et meschancetez il fault que l'hon¬
neur soit rendu au sainct mariage se¬
lon l'institution et ordonnance de dieu.
Autrement (comme consentantz) serez
trouvez coulpables devant Dieu de
leur puante vie/ et perdition/ pourquoy hor¬
rible jugement sera faict contre vous.
Marys aymez voz femmes conver¬
santz sainctement avec elles pour evi¬
ter fornication/ arrestez vous a la pa¬
rolle de Dieu: et non pas aux ba¬
bilz et songes des moynes et des preb¬
stres. Entendez la dignite de vostre
estat auquel ont vescu tous sainctz
patriarches/ prophetes/ et apostres/
desquelz l'escripture parle. De laquel¬
le fault tenir compte et estime/ non
point des vains songes.
Femmes obeissez a voz marys et
leur soyez subjectes en tout comme a
nostre Seigneur. Car le mary est le
chef/ et la femme est soubz la puissan¬
ce de l'homme. Gardez vous de
vous separer/ que vous ne tombez en
incontinence. Gardez foy et loyau¬
te: car toute femme qui rompt son maria¬
ge/ elle doit mourir de mort avec le
paillard. Nul larrecin ne doit estre
si griefvement puny comme adultere.
Car violer ung estat si noble et si
sainct/ est ung cas qu'on ne scauroit
assez punir. Si vous evitez la main
des homes et la mort corporelle/ crai¬
gnez la main de dieu et la mort eter¬
nelle. Laquelle on ne peult fuyr deso¬
beissant a luy. Entendez que au
sainct mariage vous estes assemblez
par la vertu de Dieu et non d'hom¬
me. Pourtant craignez celuy qui vous
a conjoinctz/ qui a esleu voz corps
pour son sainct temple et habitation.
Tous qui n'avez singulier don
(qui est donne a bien peu) et qui ne
pouvez estre continentz de coeur/ faict
et volunte/ prenez ce sainct estat et hon¬
norable/ venez y en toute crainte de
Dieu. Usez de sa saincte institution
a son honneur et gloire/ et a l'edifica¬
tion de vostre prochain/ et perseverez
en iceluy/ fuyantz toutes ces sepa¬
rations que les hommes ont trouve.
Car tant que la femme peult estre fem¬
me/ et aussi le mary/ mary: le maria¬
ge ne peult estre rompu ne separe/
fors que par le seul adultere/ quand
la femme rompt la foy et loyaulte pro¬
mise a son mary. Et tel est le
sainct mariage/ que si l'une des par¬
ties est fidele/ elle peult converser
avec sa partie qui est infidele/ tant que
l'infidele veult demourer avec la fi¬
dele. Et ce ne empesche le bien du ma¬
riage qu'il ne soit selon Dieu/ et que
tes.vii.
les enfans ne soyent aussi sainctz et
bons/ comme si les deux parens estoient
fideles. Mais tout cecy a este mis
aux piedz pour diffamer et deshon¬
norer ce sainct mariage: lequel nostre
Seigneur remette en son estat et hon¬
neur/ comme il l'a institue.
¶ De l'instruction des enfans.
Chapitre.xxxix.
L¬
Es vrays amateurs de
l'honneur et gloire de Dieu
ont grandement desire d'a¬
voir lignee et enfans: affin
qu'ilz honnorassent et servissent Dieu/
magnifiantz son nom et sa gloire
apres qu'ilz seroient partis de ce mon¬
de. Pourtant la premiere et princi¬
pale chose de l'instruction des enfans
c'est de leur apprendre de craindre et
aymer Dieu/ leur enseignant les sainctz
commandemens de Dieu purement/
leur monstrant les oeuvres de Dieu/
comment il a puny les mauvais/ et
abbatu les orgueilleux/ tous ceulx
qui ont eu fiance en leur force/ ver¬
tu/ sagesse/ parens/ amys/ ou en quel¬
que creature qui soit. Comment telz
se sont trouvez confonduz come Pha¬
rao/ et tous ceulx qui ont adore les
idoles. Aussi les enfans de Israel
ayantz fiance en leur temple/ sacrifi¬
ces et observation de la loy. D'au¬
tre part leur donnant a entendre com¬
ment il a garde les siens qui n'ont rien
presume de eulx/ et ne se sont arrestez
en aucune creature: mais suyvantz
la saincte volente de Dieu/ se sont du
tout fiez en luy. Comme Noe/ Abra¬
ham/ David/ Ezechias. A quoy
la congnoissance des sainctes hystoi¬
res sert fort/ tant du vieil testament
comme du nouveau. Car pour bien in¬
struire et enseigner la saincte escritu¬
re est fort utile.
Et pourtant le pere et la mere doi¬
vent tacher que leurs enfans/ tant
filz que filles ayent congnoissance de
l'escripture/ et de ce qui est contenu en
icelle. Car l'escripture sert a tous et
proffite a tous. Elle n'est pas comme
les fables et mensonges/ ne aussi come
mauvais artz / ou comme L'alcoran de
Mahumet/ qu'il la faille deffendre a
personne: mais tres saincte et tres di¬
gne que tous en tout temps/ en tout
eage et estat/ en ayent congnoissance.
Car rien ne sert plus a craindre et
honnorer Dieu/ quelque chose qu'on
puisse veoir ou ouyr/ que ce que contient
la saincte escripture.
Avec icelle escripture pere et mere
de faict et de parolle doivent donner
exemple a leurs enfans de aymer/
craindre/ et honnorer Dieu/ se don¬
nantz bien garde (combien petis que
les enfans soyent/ et qu'ilz semblent
rien ne congnoistre ne entendre) qu'ilz
ne facent ne disent chose vilaine de¬
vant eulx/ qui leur donne aucun scan¬
dale. Car mieulx vauldroit qu'on
meist une meule de moulin au col
de ceulx qui leur monstrent mauvais
exemple/ et qu'ilz fussent jectez au plus
profond de la mer. Il fault aussi
apprendre les enfans de n'estre point
charge a personne/ de ne vivre oy¬
seux: mais de proffiter et secourir a
son prochain/ tellement que leur vie
soit a l'honneur et louenge de Dieu/ et
au proffit du prochain/ n'estantz point
sans rien faire. L'instruction donc
sera de les apprendre a travailler a
ce qu'ilz seront plus ydoines appre¬
nantz mestier/ ou labeur de terre.
Et selon la puissance des parens/
et la capacite des enfans/ qu'ilz appren¬
nent les langues principales/ comme
Latin/ Grec/ et Ebrieu: affin que si
Dieu leur donne la grace de povoir
enseigner et porter sa parolle/ ilz puis¬
sent boire en la fontaine et lyre l'escri¬
ture en son propre langaige/ auquel
elle a este escrite: comme en Ebrieu
l'ancien testament/ et en Grec le nou¬
veau. Aussi pour veoir comment
dieu est merveilleux en ses oeuvres
et comment les hommes sont muables/
pourront veoir et apprendre ce qui a
este escrit de la nature des bestes/ ar¬
bres/ et herbes: et autres choses que
Dieu a cree/ pour servir a l'homme.
Des diversitez des gens/ et pays/ li¬
santz les hystoires qui monstrent les
grandes mutations des villes/ pays
et royaumes. Regardant aussi ce qui
a este escrit pour le bon gouvernement
des choses publicques: comme bon¬
nes loix et ordonnances/ pour te¬
nir le peuple en paix. Car de tout ce¬
cy le coeur fidele fera son proffit/ et
fera tout servir a l'honneur de Dieu
et au proffit du prochain.
Et en quelque estat qu'il soit/ la scien¬
ce et congnoissance de plusieurs cho¬
ses luy servira/ sur tout la congnois¬
sance de la saincte escripture: affin
qu'on ne soit plus mene come les aveu¬
gles conduictz par aveugles. Et ceste
est la saincte volunte de Dieu/ que
son escriture soit leue et ouye de tous.
Car de present elle est rendue en plus
de langaiges/ et multipliee en plus
de livres que jamais ne fut/ tellement
que nostre Seigneur veult que tout soit
plein de l'escripture saincte. Pa¬
reillement en lisant les hystoires et
manieres de faire des payens on
pourra veoir ou a este peschee la
maniere de faire que les eglises gar¬
dent de present/ dequoy tant de gens
sont si esmerveillez comment telles
manieres de faire ont este introdui¬
ctes/ veu que l'escriture en est si loing.
Peres puis que nostre Seigneur vous
a communicque son nom voulant que
soyez appellez peres/ faictes que voz
enfans ayent bons et fideles instru¬
cteurs/ ou vous mesme les enseignez
en la crainte et doctrine de nostre
Seigneur.
Et vous enfans obeissez a voz
peres et meres/ et en vraye charite/
benignite et doulceur/ comme nostre
Seigneur nous monstre.
¶ De la preparation a
la mort. Chapitre.xl.
L¬
A preparation a la mort et
a bien mourir/ est la vie
en vraye/ entiere/ et parfai¬
cte foy: non point feinte/
laquelle oeuvre par charite. Il
n'est ja besoing d'en parler beaucop
au fidele: car ce seroit comme qui voul¬
droit donner tout plein d'instruction
et avertissement a celuy qui a travaille
tout le jour a tres grand peine/ comment
il se doit preparer au repos et a repo¬
ser/ luy donnant peine de ce qu'il desire.
Car qui est celuy qui apres le grand
travail et peine ne repose voluntiers?
Et de la vient que le coeur chre¬
stien asseure de la bonne volunte de
Dieu nostre pere par le sainct espe¬
rit/ qui rend tesmoingnage aux esleuz
(ausquelz il est donne pour arre par
foy) qu'ilz sont filz de Dieu/ ayantz
aussi ferme foy que nostre Seigneur
a tout paye et satisfaict ce que le fidele
devoit par ses pechez/ et que la ou Je¬
sus est/ la sera le fidele. Il ne craint
point d'y aller: mais en a ung tres
grand desir/ et veult et souhaitte estre
deslie de ce corps mortel et estre avec
Jesus. Cestuy ne regarde pas ses bon¬
nes oeuvres/ ses merites ne aucuns
suffrages: mais par vraye foy du
tout en tout se fie a l'infinie bonte
de Dieu.
Ung chascun se garde bien (s'il est
sage) qu'il ne suyve aucuns paovres
folz pleins de toute resverie qui con¬
seillent que l'homme regarde ses bonnes
oeuvres: et que en icelles il prenne son
asseurance. En Jesus seul soit tou¬
te nostre asseurance/ en sa justice qui
est divine/ sa purete et innocence et sain¬
ctete: comme vraye vertu et puissan¬
ce du pere pour nous sauver.
Le vray fidele sentant son temps
estre pres qu'il passe de ce monde/ d'au¬
tant que le corps sera plus travaille/ et
que les vertuz et puissances corporel¬
les defauldront/ remerciant le bon et
tres misericordieux pere (qui dispose
tout selon sa bonne volunte) se for¬
tifiera et corroborera d'esperit/ se ap¬
prestant aux nopces/ au beau soup¬
per de nostre Seigneur. En la main
duquel il mettra tout/ comme en la
main d'iceluy qui scaura tres bien de
tout disposer/ soit vie/ soit mort/
soit sante/ soit maladie. Et sur tout
luy recommandera son esperit/ lequel
il recoive apres le pelerinage de ceste
vie/ de ceste vallee de misere/ sans
avoir regard aux pechez/ faultes/
demerites/ negligences/ sans entrer
en jugement avec le paovre serviteur:
mais pour l'amour de celuy qui ne
feit jamais mal (qui a garde par¬
faictement la loy de Dieu/ et a accom¬
ply sa saincte volunte/ a porte noz
pechez) le recoive en sa misericorde/
luy face grace et mercy/ en luy don¬
nant pleine grace et entiere remission:
ainsi qu'il est plein de misericorde.
Et en croyant fermement que cecy luy
est octroye du pere/ ne mect son coeur
en autre que en Dieu seul/ ne deman¬
de autre pour son ayde que Dieu tres
bon et tres misericordieux pere.
Et touchant ceulx que nostre Sei¬
gneur luy a donne en charge/ il en
laissera la cure et soing a Dieu/ sans
s'en donner trop grand angoisse en son
coeur. Car Dieu est assez bon/ puis¬
sant et sage pour en bien faire de
tout. Toutesfoys ainsi qu'il doit
avoir faict toute sa vie/ en la fin il
les doit inciter et admonnester de perse¬
verer en la saincte foy et doctrine de
Dieu/ suyvantz sa saincte parolle son
sainct evangile/ gardantz ses comman¬
dementz/ soy gardantz de venir con¬
tre la volunte de nostre Seigneur. Et
ainsi qu'il verra estre expedient pour
leur salut. Et pour dispenser ce que
Dieu luy a mis entre les mains/ il
en distribuera aux siens/ les incitant
a paix et toute amytie/ et charite en¬
semble. Et s'il a quelque bon/ fi¬
dele/ et prudent amy qui puisse ayder
aux siens par bon conseil ou autre¬
ment/ il les luy recommandera/ sans
commander a personne de prendre au¬
tre estat que la seule reigle de nostre
Seigneur Jesus/ ne de courir ca ne
la/ fors que ung chascun a son oeu¬
vre en laquelle selon Dieu peuvent vi¬
vre/ et non autrement. Ne commandant
aussi de donner rien pour l'amour de
soy: car il ne veult oster a Dieu son
honneur: pour l'amour duquel seule¬
ment il fault donner a ceulx qui ont
necessite/ comme il commande.
Ainsi recommandant tout a nostre
Seigneur/ arme de la justice de Jesu¬
christ par vraye foy/ par laquelle Je¬
sus est tout nostre/ en joye d'esperit
prent son repos/ louant et remerciant ce
bon pere qui luy a pleu mettre fin a
ses miseres/ le tirant hors de ce corps
de peche/ tellement qu'il ne pechera
plus: mais reposera attendant la re¬
surrection de son corps/ ou pleine¬
ment sa vie sera declairee/ laquelle est
cachee en nostre Seigneur Jesus.
¶ De la resurrection.
Chapitre.xli.
L¬
E pere plein de toute mi¬
sericorde/ qui a tout faict
pour l'amour de soymesme/
portant et souffrant en gran¬
de patience et tolerance les enfans de
ire ordonnez a la mort/ pour monstrer
ses tres grandes richesses de bonte/ mi¬
sericorde et doulceur/ sus les enfans
de misericorde: lesquelz il a esleu et or¬
donne a la vie avant le commencement
du monde/ a ordonne que tous resusci¬
tent en leurs propres corps/ pour la
grande confusion et horreur espouven¬
table des reprouvez et infideles/ et
pour la merveilleuse joye/ gloire/
triumphe et lyesse des fideles qu'il a
esleu. Car ainsi que les infideles sont
tousjours contrevenuz a la loy de
Dieu/ voulantz abbatre et destruire
ce que Dieu a faict et ordonne/ ilz doi¬
vent recevoir leur loyer avec le prin¬
ce d'iniquite.
Et fault que la mort (a laquelle ilz ont
servy et fructifie) soit manifestee en
leurs corps: non point mort corpo¬
relle: mais eternelle. Ainsi le pere
veritable et fidele selon sa promesse
declairera la vie qu'il a donne aux
siens/ les faisant semblables a son
filz. Car ainsi qu'il est resuscite de mort
a vie immortelle et incorruptible:
ainsi tous ses membres qui par vraye
foy sont uniz a luy resusciteront en
incorruption et immortalite en gran¬
de gloire. Car comme la mort n'a peu
surmonter Jesus qu'il ne soit resusci¬
te: aussi elle ne peult faire que tous
ses membres vrays fideles ne vien¬
nent et vivent en leurs propres corps
en immortalite.
Pourtant tous vrays Chrestiens
sachantz que de nous: et de tout ce qui
sort et vient de nous mesmes nous
serions aussi malheureux que les re¬
prouvez: et que par la grace de nostre
pere/ et non point de nous sommes
separez des perdus et miserables/ et
nombrez entre les filz/ nous ne crain¬
gnons point de mettre ce corps pour
l'honneur de nostre pere/ de mettre
ceste vie corruptible pour son sainct
evangile. Car pour vray il nous
rendra trop plus noble/ trop plus
excellent/ et telle vie qu'on ne scau¬
roit estimer.
O vrays champions et propugna¬
teurs/ de la parolle de Dieu/ ayez
bon courage/ la victoire vous est
preste/ le triumphe ordonne avec le
grand capitaine Jesus. Ne tournez
le dos en ceste bataille tres vertueu¬
se. Entrez hardiment dedans pour l'hon¬
neur de ce tant bon pere/ ce grand roy
qui nous regarde/ voire duquel est
la bataille/ et qui bataille en nous/
nous menant et conduisant par son
esperit tandis que nous allons bien.
Donnez a luy seul la gloire/ ne vous
arrestez point aux choses visibles et
presentes: mais aux invisibles et qui
nous sont promises.
¶ Du jour du jugement.
Chapitre.xlii.
L¬
A pleine revelation de la
gloire des esleuz/ de leur
bien/ salut et vie: et la con¬
sommation de tout/ apres
quoy toute creature souspire/ sera
en l'advenement triumphant et tres vi¬
ctorieux de nostre sauveur et redem¬
pteur/ quand tous ses ennemys se¬
ront mis soubz ses piedz/ et que tout
luy sera faict subject/ lors les esleuz
viendront au devant de nostre Seigneur
en l'air/ et la sera veue la tres grande
gloire et puissance de nostre Sei¬
gneur Jesus.
Quelle angoisse et destresse a ceulx
qui l'ont persecute/ le hayssant a mort/
ne le pouvant porter/ enragez d'en¬
vie/ et de malvueillance/ le mettant
a mort par mauvaise volunte et de
faict/ en commenceant au premier juste
Abel en continuant es autres/ et en
la propre personne de Jesus/ et fi¬
nissant au dernier juste et esleu. Car
tout ce qui est faict aux esleuz/ est
faict au corps de Jesus: car ilz sont
son corps/ chair de sa chair/ et os de
ses os. Qui pourroit dire ceste an¬
goisse? Mais laissons ce pensement
aux meurtriers espandantz le sang
des fideles: sinon qu'en ce aurons oc¬
casion de rendre graces a nostre bon
pere/ qu'il nous a segregez/ et separez
du millieu d'iceulx pour estre des
siens/ non pas pour noz oeuvres ne
merites: mais par sa grace et bonte
infinie.
Alors les esleuz escriptz et nom¬
brez au livre de vie avant que le mon¬
de feust/ les vrays enfans de Dieu
par adoption et grace/ separez des
mauvais/ et mis a la dextre en
hault et dignite/ orront la voix plei¬
ne de doulceur grace et misericorde.
Venez bienheureux beneitz de dieu
mon pere: ausquelz par moy ilz a don¬
ne sa benediction comme il avoit pro¬
mis/ recevez pour heritage le royau¬
me qui vous est appreste des le com¬
mencement du monde.
Icy voys tu que ceulx viennent a
Jesus/ et sont faictz heritier de Dieu
avec luy/ qui ont la benediction du
pere. Lesquelz il avoit promis a
Abraham que par sa semence (qui est Je¬
sus) ilz seroient beneitz. Ausquelz le
royaume des cieulx est appreste des
le commencement du monde. En quoy
tu dois entendre iceulx estre seule¬
ment des filz de nostre Seigneur/ aus¬
quelz il donne sa benediction par Je¬
sus/ les unissant a iceluy. Car de la
plenitude de grace qui est en Jesus/
tous recoivent par foy qui sont ses mem¬
bres et uniz a luy/ ordonnez a la vie
des le commencement du monde. Car
avant que le monde feust cree Dieu a
preveu et esleu les siens. Pourtant
il ne dit pas: Venez circonciz et ba¬
ptisez/ ou nombrez avec mes apo¬
stres et disciples/ ou nommez Juifz
ou Chrestiens/ qui avez este telz ou
telz. Mais a toute langue et nation/
il dit: Venez/ vous a qui mon pere
a donne sa benediction/ et prepare le
royaume des le commencement du mon¬
de. Car rien ne peult empescher l'ele¬
ction de Dieu/ et son propos immua¬
ble/ soit que celuy qu'il a ordonne a
vie soit nay et nourry au millieu de
Turquie/ auquel meure dedans le
ventre de sa mere. Puis qu'il est or¬
donne a vie/ il est ayme de Dieu de¬
dans le ventre de sa mere avec Ja¬
cob. Le propos de Dieu est ferme:
Car l'election et grace de Dieu et son
esperit (duquel il sanctifie les siens
en Jesus) n'est lie a aucun temps/ au¬
cun lieu/ aucunes personnes/ aucu¬
nes manieres de faire: mais franche¬
ment sans aucunz regard/ ne des pa¬
rens/ ne des gens/ ou lieux/ ne de la
vie d'iceluy a qui il est donne/ Dieu
le donne.
Et au contraire/ rien ne proffite
aux infideles et reprouvez/ estre filz
de Abraham ou Isaac selon la chair.
Baille leur toutes les sanctifications
qu'on peult avoir corporellemen tant
de baptesmes et purifications que l'hom¬
me puisse administrer. Fais qu'ilz
soyent enseignez des plus sainctz pro¬
phetes et apostres/ voire de la bou¬
che de Jesus/ et qu'ilz retiennent et en¬
seignent ce qu'ilz ont apprins/ qu'ilz fa¬
cent toutes vertuz et miracles/ ayent
toute apparence de sainctete/ tout n'y
sert rien. Regarde Esau plourant
sur son frere le recevant amiablement/
qui est nay d'une mesme ventree. Regar¬
de Judas grand apostre preschant
ce qu'il avoit apprins de Jesus/ fai¬
sant tout plein de miracles: mais
tout n'est rien. Et pourtant ceulx
qui ont prophetize et faict miracles/
qui ne sont pas des esleuz seront reje¬
ctez/ en quoy le monde est grandement
abuse/ n'ayant congnoissance de l'or¬
donnance de Dieu inestimable/ ju¬
geant aucun estre sainct a cause des
miracles/ et autres choses/ avant le
temps que nostre Seigneur vienne. Car
pour les miracles ne telles choses on
n'est point sainct. Je laisse les mira¬
cles controuvez. Les miracles sont
aussi faictz par les reprouvez. Et
ceulx que Dieu a ayme grandement
(comme plusieurs prophetes/ et Jehan
baptiste) n'ont faict aucuns miracles.
Donnons donc toute la gloire a
Dieu/ et non aux creatures/ ceremo¬
nies/ sacrementz: ou autre chose que
l'home puisse administrer. Dieu seul
sauve et donne vie ainsi qu'il a dispose/
demandons que sa saincte volunte
soit accomplie ou en vie/ ou en mort.
Mais cecy ne peuvent vouloir que
les filz qui desirent la volunte de
leur pere estre faicte.
Considere comment les esleuz (quand
l'occasion vient/ et que nostre Seigneur
oeuvre en eulx) se monstrent estre des
enfans de Dieu. Est ce en hypocri¬
sie/ papelardise/ barbotterie/ distin¬
ctions de jours/ de viandes/ d'habil¬
lementz/ ou de lieux? En cecy ne se
declaire l'esperit de Dieu/ lequel tire
le coeur de l'esleu/ et faict qu'il ayme
et honnore Dieu/ mettant sa fiance en
luy: mais il se declaire par vraye cha¬
rite envers le prochain: auquel il sert
et ayde pour l'honneur de Dieu/ en
telle affection/ comme s'il le faisoit a
Dieu. Lequel en soymesme n'a nul
mestier de nous/ ne de noz biens/ ne
de boire/ ne de manger/ ne de maison/
ne de robbe: mais en nostre prochain
veult estre servy/ tellement que ce que
nous luy faisons/ nous le faisons a
Dieu. Et pourtant dira il a ce jour
du jugement: J'ay eu faim/ et vous
donne a boire. J'ay este sans logis/ et
m'avez donne a manger: soif/ et m'avez
m'avez receu avec vous: nud/ et m'a¬
vez vestu: malade/ et m'avez visite:
en prison/ et estes venu a moy. Par
cecy donnant a entendre que toutes les
necessitez et indigences que voyons en
nostre frere/ luy devons secourir. Car
ceulx qui ont indigence/ lesquelz il nous
envoye pour leur ayder (c'est ausquelz
nous pouvons bien faire) pour vray
nous leur devons ayder et secourir.
Congnoys et apprendz par cecy quel
est l'esperit d'erreur/ comment il tient et
possede du tout ceulx qui ont des en¬
fans en necessite et paovrete/ quand
cela qui leur doivent donner/ le donnent
aux pardons/ questeurs/ prebstres/
messes/ reliques. Et qui aussi voyent
les paovres qui ne peuvent travailler/
mourantz de faim/ de soif/ et froidu¬
re/ et les laissent/ ou bien peu leur don¬
nent/ et font grosses fondations/ obitz/
eglises/ chappelles/ autelz/ ima¬
ges/ conventz/ cloistres/ nourrissantz
oyseux/ sains/ et en bon point ceulx
qui peuvent bien gaigner leur vie/
come sont ces besaciers/ et autres pour¬
ceaulx. Plusieurs sont aussi qui
ont a leur porte leur voysin mala¬
de/ et tant de gens desolez (ausquelz
peuvent donner consolation et ayde)
et les laissantz courent ca et la/ de lieu
en lieu a leurs voyages qu'ilz ont pro¬
mis a leurs fantasies/ laissantz ce que
Dieu commande. Entendez/ Dieu
ne demande rien de tout cela: mais
ce qu'il a commande. Vous rendrez com¬
pte des biens que y despendez/ et de
tout. Car rien n'est a vous/ Dieu les
a mis en voz mains pour accomplir
sa volunte/ non pas la vostre. Car
nostre Seigneur ne dit pas/ j'estoye en
la montaigne ou en Jerusalem/ a Rom¬
me ou a sainct Jacques/ et vous estes
venuz a moy: mais malade et en pri¬
son. Despendez ce que Dieu vous a
donne/ pour secourir a voz paovres
enfans/ a consoler et ayder les mala¬
des/ prisonniers/ et indigens: la ferez
vous les oeuvres que Dieu deman¬
de. C'est la volunte d'iceluy qui seul don¬
ne pleniere remission de peine et de
coulpe/ et pardonne tout pour l'amour
de soymesme par nostre Seigneur
Jesus.
Je laisse la sentence des iniques/
laquelle ilz liront s'ilz veulent/ se faisantz
plus de grace que aux autres/ ausquelz
ilz deffendent la saincte escripture.
Sachent toutesfoys (s'ilz ne font pe¬
nitence) que le doulx Jesus qui main¬
tenant les attend a misericorde/ fera
horrible vengeance de l'injure qu'ilz luy
font en contennant sa saincte parol¬
le/ et mettant a mort ses serviteurs
qui la portent et annoncent. Et plustost
qu'ilz ne pensent descendront avec les
diables en peine et torment eternel/ et
les justes/ qu'ilz traictent ainsi mal
iront en despit de eulx avec leur roy
Jesus/ apres ces brefves miseres et
tribulations/ posseder la gloire/ et
royaumne eternel.
¶ Cecy avons escrit affin que tout
honneur et gloire soit donne au seul
dieu/ et a nul autre. Priant tous ceulx
qui le liront qu'ilz ne soient temeraires a
soubdain juger: mais demandantz
la grace du pere plein de misericor¬
de et son sainct esperit/ prennent leur
conseil sur l'escripture en l'examinant
songneusement. Et autant qui le
trouveront estre approuve par icel¬
le/ autant le tiennent et approuvent
selon la reigle de foy/ sans avoir re¬
gard au temps soit long ou bref/ a la
multitude ou grand nombre/ ne au pe¬
tit nombre/ ne a l'espece de sainctete/ a
l'opinion de la science: mais de pur
oeil et simple coeur prouvent ce qu'on
propose/ et ce selon la parolle de Dieu.
Car mieulx vault avec le seul Elie
tenir la verite et adorer ung seul
Dieu/ que avec innumerables ido¬
latres venir contre son sainct comman¬
dement: combien que plusieurs de grosse
estimation si longtemps ayent ainst
vescu. Car rien ne peult abbatre la
loy de Dieu ne sa parolle. Il n'y a
aucune prescription contre icelle. Car
par icelle tout le monde sera juge de
nostre Seigneur Jesus et des siens.
Duquel le sainct royaume soit avance
et espandu par tout le monde. Affin que
toute la terre adore ung seul Dieu
le craingnant/ aymant et honnorant
par nostre Seigneur Jesus/ qui nous
conduise et gouverne par son sainct
esperit. Amen.
¶ Traicte de Purgatoire.
P¬
Ar la parolle de Dieu
on ne trouve point qui soit
faict mention d'autre pur¬
gatoire que le sang de Je¬
suchrist: par lequel les pe¬
chez et iniquitez du monde sont purgez.
Veu donc qu'il n'en est aucunement
parle en l'escripture saincte (selon la¬
quelle on doit esprouver les espe¬
ritz s'ilz sont de Dieu) je m'esbahis
comment aucuns qui se disent Theolo¬
giens/ ont este tant audacieux/ teme¬
raires et hardis/ de enseigner autre
purgation/ que par le sang de Jesu¬
christ: et que le monde a este si despour¬
veu d'entendement de croire a telz do¬
cteurs mensongiers. Certes c'est le
jugement de Dieu/ qui delaisse les sa¬
ges du monde en sens reprouve/ affin
que les siens soyent congneuz.
Pour monstrer donc que le purgatoire
papisticque n'est rien que fantosme/ illu¬
sion/ et espouvantement/ donnant ter¬
reur/ crainte/ et admiration aux gens
sans foy. Il est necessaire de redui¬
re a memoire aucuns passages de
la saincte escripture contre l'inven¬
tion d'icelle.
Premierement/ il est escrit en Sainct
Matthieu/ et en Sainct Marc: Qui croy¬
ra et sera baptize/ il sera sauve: mais
qui ne croyra point/ il sera condemne.
Par ces parolles il appert par quelle
voye la damnation nous est donnee:
c'est ascavoir par incredulite. Et par
quelle voye salut nous est octroye: asca¬
voir par foy. Or est il certain que nous
mourrons fideles ou infideles. Si
nous mourons en la foy/ nous sommes
sauvez: car il est dict/ qui croira il sera
sauve. Si nous mourons infideles/
nous sommes damnez/ jouxte ce qui est
dict/ qui ne croyra/ il sera condemne.
Secondement il est dict par sainct
Jehan: Dieu a tant ayme le monde
qu'il a donne son seul filz: affin que tout
homme qui croyt en luy ne perisse point:
mais qu'il ayt la vie eternelle. Car
Dieu n'a point envoye son filz au mon¬
de/ pour juger le monde: mais affin
que le monde soit sauve par luy. Qui
croit en luy/ il ne sera point juge. Et
qui ne croit point/ il est desja juge: car
il ne croit point au nom du seul filz
de Dieu. Vous voyez que le pere
nous a donne son seul filz: affin que ce¬
luy qui croyt en luy ayt la vie eter¬
nelle. En apres que la vie eternelle
ensuyt le croyant. Or ne seroit elle
point eternelle/ si celuy qui croyt estoit
juge d'estre mis au feu de purgatoi¬
re: car la vie eternelle et paradis est
tout ung. D'avantage vous con¬
gnoissez le monde estre sauve par
Christ. Il s'entend donc que icelle vie
soit sans peine: et celuy qui croit en
luy n'estre point juge. Or s'il alloit
en purgatoire il seroit juge y aller/
ce que ne peult estre le croyant. Car
comme dit Sainct Paul/ il n'y a nulle con¬
demnation a ceulx qui sont en Je¬
suchrist. Ainsi que luy mesme nous asseu¬
re par Sainct Jehan ou il a dict: En ve¬
rite/ en verite je vous dis/ qui oyt ma
parolle et croyt a celuy qui m'a envoye/
il a la vie eternelle/ et ne vient point
en condemnation: mais il passera de la
mort a la vie. Et s'ilz vouloient
dire que aller en purgatoire/ n'est point
estre juge: ce seroit contrevenu mesme
a leurs traditions humaines/ qui disent
une ame pour ung seul peche mor¬
tel/ estre adjugee sept ans au feu de
purgatoire. Qui est ung grand er¬
reur/ et une grande arrogance de ainsi
affermer telles choses sans quelque fon¬
dement de l'escripture/ en laquelle on ne
trouve point qui soit faict mention de
sept ans/ ou de dix/ ou de douze: ne
aussi que de deux lieux: ascavoir du
repos/ et de torment. Comme assez est
figure en Sainct Luc/ par la similitude
du mauvais riche/ et du Lazare.
Item le brigant qui fut crucifie pres
de Christ/ ne fut jamais en purga¬
toire pour faire penitence de ses pe¬
chez. Car il luy dist: Tu seras aujour¬
d'huy en paradis avec moy. Ou est
donc sa purgation? n'est ce pas par
le sang de Christ/ par le lavement de
regeneration qu'il a espandu sur nous
abondamment: et par la foy qui pu¬
rifie les coeurs?
Oultre je leur demande: si le pur¬
gatoire estoit devant ou apres l'in¬
carnation. De dire qu'il ayt este seule¬
ment apres l'incarnation/ ce seroit trop
malheureusement parle/ et ne seroit
point Jesuchrist vray redempteur:
mais ung tirant/ et cruel exacteur.
Si on respond qu'il estoit des le commen¬
cement du monde: par quel texte du vieil
testament le prouveront ilz? Ou sont
escriptz en Moyse/ ou aux prophe¬
tes/ les remedes pour subvenir et ay¬
der a ceulx qui estoient en ceste peine?
Moyse au Leviticque a descript/ tant
de sacrifices bruslez/ oblations/ lave¬
mens/ et expiations/ pour les pechez
des vivans: mais il n'a escrit ung
seul mot du purgatoire/ n'y dict la ma¬
niere de subvenir aux trespassez:
ains il deffend aux sacrificateurs
de n'estre point souillez sur les corps
mortz/ ne de eulx contrister sur la
mort de leurs citoyens. Ce que Sainct Paul
a bien entendu en l'epistre aux Thes¬
saloniens. Parquoy c'est chose incer¬
taine de determiner qu'il y ayt ung
purgatoire: pour ce que on n'en trouve
rien en la saincte escriture: ains icelle
totallement y contrarie. Ainsi qu'il ap¬
pert en ce passage de L'apocalipse:
Bienheureux sont les mortz/ qui sont
mortz en nostre Seigneur.
Maintenant je demande si celuy qui
meurt/ meurt en nostre Seigneur ou
non. Si meurt en nostre Seigneur/ il
est bienheureux/ comme il appert par
le texte. Et s'il ne meurt point en notre
Seigneur/ il est malheureux verita¬
blement: car il n'y a que ses deux voyes.
Mais quelque petit sophistereau
me diroit: Distinguo/ quantum ad pe¬
nam/ sic nego. Vel quantum ad culpam con¬
cedo: C'est a dire/ Dieu pardonne la
coulpe: mais non point la peine. O
paovre sophiste/ ou as tu trouve que
Dieu pardonne l'ung sans l'autre.
Les oeuvres du Seigneur sont parfai¬
ctes/ il nous pardonne tout/ ou rien/
sans dimidier la grace. Ce que assez
nous tesmoingne Ezechiel/ disant:
En quelconque heure que le pecheur ge¬
mira/ je n'auray point souvenance de
tous ses pechez/ Sainct Jehan dict aussi:
Si nous luy confessons noz pechez/
il est fidele et juste pour nous pardon¬
ner/ et nous nettoyer de toute iniqui¬
te. Et si nous cheminons en lumiere
nous avons compaignie avec luy/ et le
sang de son filz Jesuchrist nous net¬
toye de tout peche: car il sied a la
dextre de Dieu faisant la purgation
des pechez. Lequel aussi par une seu¬
le oblation a rendu parfaictz eter¬
nellement ceulx qui sont sanctifiez.
En apres dit le Psalmiste: Mais
apres que je t'ay donne a congnoistre mon
peche/ et que je ne t'ay point cele mon cri¬
me: lors que j'ay dit (en me accusant
moymesme) je confesse ma transgres¬
sion au Seigneur/ incontinent tu as re¬
mis le crime de mon peche. Si donc
nostre Seigneur nous pardonne tous noz
pechez quand affectueusement de ce le
requerons/ il n'est plus besoing d'estre
moleste pour iceulx/ veu qu'ilz nous sont
effacez par la foy/ que nous avons en
la mort et passion de Jesuchrist/ la¬
quelle est parfaicte/ ou imparfaicte.
Si elle est parfaicte/ il ne fault plus
rien pour la parfaire: car se seroit blas¬
phemer la passion de Christ: ainsi que
font les refondeurs des ames: lors
qu'ilz veulent par leurs oeuvres satis¬
faire de leurs pechez au fourneau de
purgatoire. S'ilz veullent dire: Da¬
vid a peche: puis son peche luy a este
pardonne/ quant a la coulpe/ et non
point quant a la peine: pour ce qu'il
demoura oblige a l'une des troys
peines qui luy furent presentees. Je
respondz/ que (comme dit est) Dieu par¬
donne tout ou rien. Car qui donne le plus
jamais ne refuse le moins: or est ce
plus de donner la coulpe que la peine.
Il s'ensuit donc s'il donne la coulpe qu'il
ne reserve point la peine: mais en ce
monde/ pour nous humilier/ exercer
a patience/ et nous donner a congnoistre
sa puissance/ il nous laisse souvent
en tribulation/ mesme ceulx qui n'ont
point peche: come il appert de Job/ de
Jeremie/ et de plusieurs autres. Car
come dit Saint Paul: Affliction engendre
patience/ et patience probation/ et proba¬
tion esperance: mais esperance ne con¬
fond point. Et par ainsi j'acoit que
Dieu ayt tout pardonne a David:
et quant a la peine/ et quant a la coul¬
pe. Toutesfoys il l'a voulu humi¬
lier et esprouver: affin de donner a con¬
gnoistre au monde de quelle foy il
estoit plein.
Ce n'est point donc la peine qui pur¬
ge le peche: mais c'est la foy que nous
avons a Dieu par Jesuchrist: lequel
(come dit Sainct Paul) est la purgation
de noz pechez. Et par ainsi vou¬
loir trouver autre purgatoire/ que le
sang de Christ/ n'est autre chose que
evacuer sa passion/ et dire ses oeu¬
vres estre imparfaictes.
Et que ainsi soit/ il est notoire que
tous esleuz sont membres de Christ.
Et s'ilz sont membres d'iceluy: il s'en¬
suit donc que sa vertu/ et les merites de
sa passion qui sont infiniz/ leur sont
communs. Et par ainsi ilz sont faictz
participans de ce merite/ par lequel ilz
sont absoulz de toute peine/ et par
consequent de purgatoire.
Item Sainct Jehan dict: Ceulx qui
croyent en Christ/ sont enfans de Dieu/
s'ilz sont donc enfans/ ilz seront heri¬
tiers de l'heritage
par promesse: et non point par leurs
oeuvres. Et par ainsi il est bien evi¬
dent que telles frivolles inventions de
purgatoire que on crie et blasonne tant
parmy le monde/ sont vaines et con¬
trouvees par sathan/ mettant l'ambi¬
tion aux coeurs des ministres de l'e¬
glise/ qui ont plus cerche leur particu¬
lier proffit/ que le salut des ames: come
bien il appert par ce feu qui leur a este
plus proffitable/ que les forneaulx des
faiseurs d'arquemye. Car par iceluy
ilz ont converty la plus part des biens
du monde/ en or et argent/ qui revient
au proffit de leur table. O Seigneur
Dieu que tu es plein de patience de
ainsi endurer prophaner/ et blasmer
ta saincte parolle/ par les inventions/
songes et mensonges des homes. Jusque
a quand Seigneur laisseras tu regner
ces paovres aveugles/ qui ayment
mieulx fonder obitz/ trenteniers/ qua¬
ranteniers/ et autres incertains servi¬
ces/ que de subvenir a toy/ en tes pao¬
vres membres/ en edifiant collieges
pour instruire les ignorans/ mariant
paovres filles/ entretenant paovres
orphelins a mestier/ nourrissant gens
vieilz/ impotentz/ souffreteux/ et ma¬
lades/ qui sont oeuvres de foy/ qui beson¬
gne par charite/ de toy commandees.
Estendz (Seigneur) le bras de ta puis¬
sance/ et par la rigueur de ta justice
desrompz/ brise/ et aneantiz ces faulx
prophetes/ seducteurs/ caphardz/ ypo¬
crites/ et abuseurs/ qui journellement
decoivent ton peuple par leurs frivol¬
les inventions pleines d'avarice.
Or pour plus clairement vous don¬
ner a congnoistre que c'est invention dia¬
bolicque (j'acoit que ce qui est allegue cy
dessus seroit tres suffisant) je noteray
encore aucunes sentences/ par lesquel¬
les on voit a l'oeil l'incertitude de
ceste nouvelle purgation.
Premierement Solomon dit: Si
le boys chet vers Midy/ ou vers
Aquilon/ en quelconque lieu qu'il tombera il
demourera. Cheoir vers Midy/ est
mourir en la foy: et cheoir vers Aqui¬
lon/ en infidelite. Qui meurt donc en
la foy/ il a la vie eternelle: et qui
meurt en infidelite/ il va a damna¬
tion: car il n'y a point de millieu ou
l'homme puisse tomber/ qui devroit estre
purgatoire. Parquoy l'invention d'i¬
celuy n'est point fondee sur la parol¬
le de Dieu: mais plus tost sur les
resveries de Hildebrant magicien/
depuis pape Gregoire .viie. de ce
nom: ont prins et glose sur le huy¬
tiesme des Eneides de Virgile/ Cen¬
tum errant annis etc. Ou sur le timee
de Platon/ ou sur Macrobe au son¬
ge de Scipion/ ou sur les faulx mi¬
racles/ visions/ et illusions/ que faict sa¬
than/ soy transfigurant en ange de
lumiere. Mais j'acoit que nous ou ung
ange du ciel vous evangelize autre¬
ment que nous n'avons receu par la pa¬
rolle de Dieu/ ce vous soit en moc¬
querie: et le faulx prophete en maledi¬
ction. Combien les apostres
seroient a redarguer de negligence/
s'il estoit vray qu'il fust ung purga¬
toire/ de ce qu'ilz n'en ont rien escrit/
presche/ ne recommande/ Sainct Pierre escrit
bien amplement a l'instruction des
eglises: et jamais ne faict mention des
trespassez/ Sainct Jacques en son epistre
ou il recommande tant excellentement
les bonnes oeuvres/ du tout se taist
des messes/ des vigilles/ et des recom¬
mandasses/ que on a par avarice accom¬
paignee de hypocrisie/ inventees pour
les trespassez. O que grandement
charite est louee par Sainct Jehan en ses
epistres: et toutesfoys il se taist de la
charite que on devoit avoir aux
mortz: si ainsi estoit que cela leur proffi¬
tast. Que dirons nous de la diligence
que Sainct Paul a faicte/ d'enseigner la
foy et les bonnes oeuvres aux Rom¬
mains: et neantmoins il n'enseigne
nulle purgation des pechez que le sang
de Christ. Pour Dieu lisez les epi¬
stres aux Corinthiens/ et vous trouve¬
rez qui faict collectes/ questes/ et re¬
commandations/ par tout ou il peult/
pour les paovres freres fugitifz/ de¬
solez/ souffreteux et indigens/ tellement
qu'il se dit avoir pille les autres egli¬
ses/ pour envoyer aux paovres de Je¬
rusalem: mais il ne faict nulles questes
pour les trespassez. Ainsi que ces larrons
font journellement en leurs temples/ dont
sont enrichiz plus que Cresus/ nour¬
rissantz grosses paillardes/ faisantz
grand chere avec leurs macquereaux/
et les paovres meurent de faim.
Malheur sur vous scribes/ phari¬
siens hypocrites/ larrons/ meurtriers/
qui laissez le commandement de Dieu
(qui est subvenir aux paovres) pour
voz traditions/ et pour vostre grand
gouffre de purgatoire. Auquel sont en¬
gloutiz les biens du monde. C'est le
sac perce/ dont parle le prophete/ qui
ne sera jamais plein. Et certes il est
bien nomme purgatoire: car par ce feu
tout est racle/ tout est purge/ gre¬
niers/ caves/ bourses/ coffres/ champs
et villes. Il est aussi a accomparer a
la sangsue dont parle Salomon disant:
qu'elle a deux filles nommees Appor¬
te/ Apporte: ainsi disent ces malheu¬
reux prebstres/ apportez a la boyte
des trespassez. N'oubliez point les
paovres trespassez/ qui crient a vous
Miseremini. O infame et traistre
faulsaire/ ose tu bien corrompre la pa¬
rolle de Dieu pour illuminer tes te¬
nebres/ esclarcir tes mensonges/ et abu¬
ser le peuple? C'est ce feu dont il est
escrit/ qui ne dit jamais c'est assez. Si
vous donniez tous voz biens a ses
larrons/ ilz ne diront jamais c'est assez
car ilz sont l'enfer insatiable/ et la ter¬
re seiche qui engloutist les eaues.
Or reste maintenant a respondre
aux fondementz et raisons sophistic¬
ques qu'ilz ont mis sus pour main¬
tenir et prouver le purgatoire/ ainsi
par eulx nouvellement invente.
Et premierement sur ce passage
de Sainct Matthieu/ ou il est ainsi escrit:
Soys bien tost consentant avec ton
adversaire/ quand tu es avec luy en
la voye: affin qu'il n'adviengne qui te
livre au juge: et que le juge te baille au
ministre: et que tu soys envoye en pri¬
son/ je te dis en verite que tu ne parti¬
ras du lieu jusque a ce que tu au¬
ras paye la derniere maille etc. Ses
beaulx sophistes pensant ce lieu leur
estre bien propre pour prouver leur
nouvelle invention/ ont ainsi faict
leur exposition et glose/ Nostre ad¬
versaire est peche qui nous meine a
Dieu qui est le juge: lequel nous met en
purgatoire qui est la prison. De laquel¬
le nous ne sortirons jusque a entie¬
re satisfaction/ qui se faict en souffrant
la peine du feu. Or pensent noz mai¬
stres enchapperonnez/ par ce passa¬
ge avoir gaigne leur pain/ et bien prou¬
ve leur cas. Mais par ce mesme texte
qui se doit regarder par meure delibe¬
ration/ ilz en sont bien arriere. Car
par icelle Christ n'entend autre chose
que de retirer aucuns des noyses/ hay¬
nes et proces/ ou ilz sont par trop at¬
tentifz. Et que s'ilz ne s'en veullent re¬
traire/ ilz sont en danger de perdre les¬
dictz proces et estre mis en la prison:
de laquelle ne sortiront jamais/ qu'ilz ne
ayent entierement satisfaict et paye.
Et cestuy est le vray et naif sens.
Ainsi que mesme prouve Sainct Luc/ di¬
sant: Quand tu vas en la voye au
prince/ metz peine d'estre delivre de
luy etc. Il parle nommement du prin¬
ce/ devant lequel ilz se retirent pour
avoir droict et plaidoyer: et non pas
(ainsi qu'ilz disent) que pour satisfa¬
ction de noz pechez/ soyons mis au
feu de purgatoire. Et a telle intelli¬
gence sont conformes Sainct Ambroise qui
dit: Quand tu iras au magistrat etc.
Chrysostome/ Theophilacte. Et
mesme Hilaire en ses canons ou il
dit qu'il fault entendre ce passage de
la reconciliation. Il est donc assez evi¬
dent que leur glose et exposition qu'ilz
font sur ce passage/ n'est point de l'in¬
telligence de l'escriture. Ains c'est ung
sens misticque faict a plaisir: lequel
comme dit Sainct Jerosme/ n'est suffisant
pour approuver les enseignemens
de nostre foy.
Secondement/ ilz veullent prou¬
ver leur susdicte invention de purga¬
toire en ung autre passage de Sainct
Matthieu/ ou il est dict: Le royau¬
me des cieulx estre faict semblable a
ung homme qui est Roy: lequel a vou¬
lu compter avec ses serviteurs etc. En¬
tre lesquelz ung d'iceulx luy fut presen¬
te qui devoit dix mille talentz etc. Et
son Seigneur courrouce/ le bailla aux
gardes des prisons jusque a ce qu'il eust
paye tout ce qui luy estoit deu etc. Sur
quoy ont faict une telle glose et ex¬
position/ il a este baille aux bour¬
reaulx jusque a ce qu'il ayt rendu et paye
toute sa debte. Et icelle payee (selon
les loix civiles) il sortira. Ergo
ceulx qui doivent a la justice divine/
quand ilz auront satisfaict pour leurs
pechez: c'est a dire quand ilz auront
souffert au feu de purgatoire/ ilz
vuideront. Ces refondeurs des ames
pensent par leur Ergo estre au des¬
sus de leur intention/ et leur glose estre
bien suffisante pour confondre tous
ceulx qui a eulx vouldroient contre¬
dire. Mais ce passage est tant cuident
qui ne leur pourra en rien proffiter. Et
que ainsi soit/ fault seulement regarder
la raison pourquoy la similitude a
este dicte et alleguee par Christ: car
en icelle est dit: Mauvais garson je
t'ay remis toute ta debte ainsi que tu
m'as supplie. Ne devois tu pas donc
avoir compassion de ton compaignon
et luy faire misericorde/ comme je t'ay
faict? Et pour ce est il bien notoire que
icelle similitude ne nous exhorte a
autre chose/ fors que a pardonner les
ungz aux autres: ainsi que nous vou¬
lons que le Seigneur nous pardonne
et face misericorde de nostre offense.
Parquoy il est tout cler qu'il n'y a nul¬
le quelconque apparence a la glose de
ces sophisticques. Et pour respon¬
dre a ce mot donec/ ou ilz se fondent
disant/ qu'il ne sortira jamais de pur¬
gatoire jusque a ce qu'il ayt du tout
satisfaict et paye. Je les renvoye au
Psalme .cix. Et pareillement au pre¬
mier chapitre de Sainct Matthieu/ ou leur
donec necessairement est prins pour
eternite/ s'ilz ne veulent corrompre tou¬
te verite d'escripture. Davantage je
leur demande/ qui sera celuy qui pour¬
ra satisfaire a Dieu pour ses pechez?
certes nul/ come bien appert par Christ
qui s'est faict nostre justice a cause que
par le nostre propre ne pouvions
avoir salut.
donc delivrez par grace/ et non point
par nostre satisfaction. Car si par
icelle on eust peu monter es cieulx/
on n'avoit que faire de la venue de
Christ. Et si par le feu il estoit ne¬
cessaire de purger noz pechez: et ainsi
que disent ces rotisseurs estre fricas¬
sez au feu de purgatoire. Dequoy
nous pourroit servir sa passion: pour¬
quoy a il porte l'infirmite humai¬
ne. Mais peult il estre dicte chose
plus folle/ ne au plus grand blas¬
pheme de Christ: veu que luy mesme
a dit/ que par luy seul avons acces
au pere. Ce n'est donc pas par la ro¬
tisserie de purgatoire/ come disent ses
attrappe deniers: lesquelz pour mieulx
carreler leur ventre/ ont invente tel¬
les peines/ qui toutesfoys leur retour¬
nent a grande consolation/ ainsi que ma¬
nifestement on peult veoir: car con¬
tre ceste bruslure/ ilz ont soubdaine¬
ment trouve une propre medecine. En
quoy sont faictz semblables au tria¬
cleur/ qui pour mieulx vendre ses
drogues/ annonce quelque peste pro¬
chaine advenir/ si on n'y remedie: et
quand et quand tire ses drogues con¬
tre la maladie/ jurant qu'il en a plu¬
sieurs delivre par ceste medecine: et
en ceste maniere trouve facon de ven¬
dre ses coquilles. Ainsi font ses beaulx
sacrificateurs qui ont invente tel tor¬
ment/ tel feu ardant. Et quand et quand
remede pour l'estaindre: a scavoir/ par
messes/ aulmosnes/ oraisons/ et voya¬
ges: comme il appert par le Decret
que eulx mesmes ont faict: et tout
pour le proffit de cuysine. Est il rien
meilleur que la messe qu'on paye ar¬
gent content? Et que les aulmos¬
nes que ces Cauquemares qui obli¬
gent leurs conventz a prier Dieu
pour les trespassez? Et des oraisons
comme Vigiles/ Recommandasses/ le
grand Libera/ sept Psalmes/ et le
de Profundis sur la fosse? Il fault
que tout passe par leurs mains. Et
ainsi font prieres pour les paovres
trespassez: j'entendz pour ceulx qui
les acheptent bien cherement: car au¬
trement il n'en est memoire: comme
l'on peult congnoistre par aucuns
paovres heritiers/ que j'acoit qu'ilz n'eus¬
sent rien de quoy payer/ si en fault il
necessairement trouver: car c'est ad
pias causas. Et s'il y a quelque pelerina¬
ge/ il le fault faire/ a cause que l'ame
du mort ne pourroit sortir du feu
de purgatoire/ qui ne fust accomply. Et
par ainsi de ses tormens leur soup¬
pe est bien engraissee.
Tiercement/ ilz veullent renfor¬
cer leur fondement par ce passage
escrit en Sainct Matthieu: Quiconque
dira aucun mot contre le filz de l'hom¬
me/ il luy sera pardonne: mais qui le
dira a l'encontre du Sainct Esperit/ il ne
luy sera point pardonne/ ne en ce sie¬
cle/ ne au siecle advenir. Et sur ces
parolles arguent ainsi: Christ dit que
le peche contre le Sainct Esperit ne sera
point pardonne en ce siecle/ ne au sie¬
cle advenir. Il s'ensuit donc qu'il y
ayt autre lieu ou aucuns pechez sont
pardonnez/ non en paradis: car les
pechez n'y entrent point ne semblable¬
ment en enfer: quia in inferno nulla
est redemptio. Et par consequent il
fault dire que c'est purgatoire. Voy¬
la leur bel argument/ qui est tant titu¬
bant et hors de raison/ qui n'est possi¬
ble de le croire et pouvoir penser. C'est
de merveilles que ces grenoilles de
Egypte/ qui sont les sophistes (come
dit Sainct Jerosme) ayent oublie leurs
sillogismes. Mais que veullent ilz in¬
ferer par ses deux propositions to¬
tallement negatives. N'ont ilz point
veu en L'apocalipse/ semblables pro¬
positions des animaulx qui n'avoient
repos ne jour/ ne nuict. Il ne s'ensuit
pas donc/ qu'ilz eussent aucun repos.
D'avantage/ est il possible que
leur ignorance (affin que je ne die
leur malice et mauvaistie) ayt este si
grande que d'avoir fonde tel argu¬
ment sur ce passage? Certes il me
semble/ qu'il eust este trop meilleur
de veoir Sainct Marc/ qui dit ainsi:
Amen dico vobis: quoniam omma dimit¬
tentur filiis hominum peccata/ et blasphe¬
mie/ quibus blasphemaverint. Qui au¬
tem blasphemaverit in spiritum sanctum/
non habet remissionem in eternum: sed
reus erit eterni delicti. Il dit nomme¬
ment/ in eternum: c'est a dire qui ne se¬
ra jamais pardonne/ Sainct Luc dit sem¬
blablement qui ne sera point pardon¬
ne. Il ne s'ensuit donc pas (ainsi
que disent ces paovres sophisticqueurs)
qu'il y ayt ung lieu de purgatoire
pour estre pardonne: mais il fault
necessairement que malice et follie se
destruise soymesme.
Quartement/ ilz se fondent en
l'epistre aux Corinthiens/ ou il est
dit: Si aucun edifie sur ce fondement/
or/ argent/ pierres precieuses/ boys/
foin/ esteulle/ l'oeuvre d'ung chascun
sera manifestee par feu: et le feu ap¬
prouvera quelle sera l'oeuvre d'ung
chascun. Si l'oeuvre de celuy qui a edi¬
fie dessus demeure/ il recevra loyer:
et si l'oeuvre d'aucun brusle/ il souf¬
frira detriment: mais iceluy sera sau¬
ve/ toutesfoys comme par feu etc. Les
forgerons compaignons de Vulcan
ont tellement encharbonne et noircy
en leurs fournaises de purgatoire/
ce beau et clair passage de Sainct Paul/
que nul d'eulx n'y voit goutte. Car ilz
pensent que feu en ce passage signifie
le feu de purgatoire: et tout ainsi glo¬
sent/ sans entendre que feu aux sain¬
ctes escriptures souventesfoys signi¬
fie tribulation/ affliction/ tentation/
peril de mort. Ainsi qu'il appert en
ung psalme de David/ ou il est dit:
Tu m'as examine par le feu/ c'est a
dire par affliction. Car nous ne lisons
point que David eust jamais este
mis au feu materiel. Et en ung au¬
tre Psalme/ ou il est dit: Nous avons
passe par le feu et l'eaue/ puis tu nous
as retirez en refrigeration/ Sainct Paul
prent semblablement le feu pour ap¬
probation. Aussi faict Sainct Pierre/
Isaie/ et plusieurs autres prophetes.
Donc pour esclarcir et mettre en lu¬
miere ceste auctorite a ceulx qui n'ont
peu entendre. Je dis que edifier en ce
lieu est prescher la parolle de Dieu/
le fondement est Christ/ l'oeuvre qui est
edifiee dessus/ sont ceulx qui ont re¬
ceu icelle parolle. Le feu est la tenta¬
tion ou la persecution/ qui est envoyee
justement de Dieu. L'or/ l'argent/ les
pierres precieuses/ sont ceulx qui ont
tellement receu la foy de Christ/ qui
mourroient plus tost que de le renier.
Le boys/ le foin/ l'esteulle/ sont ceulx
qui croyent pour ung temps/ a tout le
moins ilz font semblant de croyre.
Mais au temps de persecution/ tenta¬
tion/ et d'affliction/ ilz delaissent Je¬
suchrist/ et ne font point de fruict/ a
cause qu'ilz n'avoient point de racine:
voyla le vray et naif sens de L'apo¬
stre/ et de Sainct Jerosme sur Ezechiel.
Donc si le predicateur de verite a
ainsi fonde aucuns sur Christ/ telle¬
ment que la persecution ne faict non
plus en eulx que le feu contre l'or/ l'ar¬
gent/ ou les pierres precieuses. Cer¬
tes il appert qu'il a administre la parol¬
le fidelement: et a noblement edifie/
veu que ses auditeurs perdroient (au
temps de persecution) plus tost la vie
que la foy. Mais si aucun traicte la
parolle de Dieu tant laschement et
froidement/ que les auditeurs d'icelle
(survenant la persecution) renient et
delaissent la foy: iceulx seront consom¬
mez par ladicte persecution: ainsi que le
feu consomme le boys/ le foin/ et l'esteu¬
le. Et alors apparoistra la paresse/
et negligence/ du ministre/ et des audi¬
teurs. Car au jour du Seigneur/ non
point au jour du jugement: mais tou¬
tesfoys et quantes qu'il luy plaira les
visiter par tribulation/ les choses que
on ne congnoissoit point seront reve¬
lees. En ce jour la donc la doctri¬
ne d'ung chascun sera esprouvee. Et
comme dit est: si les auditeurs perse¬
verent en la parolle il a edifie or et
argent sur Christ: mais s'ilz ne per¬
severent il a edifie boys/ foin/ et esteu¬
le. Toutesfoys si ledict ministre du¬
rant le feu de persecution persevere
constamment/ certes il sera sauve:
mais par telle condition qu'il passera
par le feu: c'est a dire/ que patiemment
il portera la persecution. L'apostre
donc en ce lieu parle de la probation
de foy et de doctrine qui se faict au
temps de persecution: non point de pur¬
gatoire. En quoy appert l'asnerie
de noz maistres qui n'ont sceu ou vou¬
lu entendre l'intention de Sainct Paul:
voire mesmes apres la declaration
de sainct Jerosme. Mais voyla il
fault que satan fortifie son regne par
les hypocrites remplis d'avarice/
affin que celuy qui est souille/ soit
encore souille.
Le cinquiesme fondement de noz
maistres est assis dessus le livre des
Macabees/ ou ilz demonstrent bien
qu'ilz ne congnoissent point les livres
de la Bible ne l'auctorite d'iceulx.
Car les livres des Macabees sont
apocryphes/ ce que bien ont congneu
Sainct Augustin/ Eusebe/ Sainct Jerosme:
et autres anciens docteurs qui ont dit
qui ne sont point du nombre des li¬
vres canoniques: mais que on les list
en l'eglise (comme les autres apocry¬
phes) pour quelque instruction du peu¬
ple: et non point pour confirmer l'au¬
ctorite des doctrines ecclesiasticques.
Et pour ce leur fondement est detesta¬
ble/ come contraire a la parolle de dieu.
Car je demande a Judas Macabee
ou c'est qu'il a commandement expres en la
parolle de dieu/ de offrir douze mille
dragmes d'argent en sacrifice pour les
pechez des mortz? Certes jamais ne
fut trouve au Leviticque aucun sa¬
crifice pour les mortz: et mesme ar¬
gent n'est point sacrifice/ car sacri¬
fice estoit faict de bestes commandees
en la loy: non point d'or ne d'argent/
laquelle chose congnoissans les plus
fins regnardz d'entre eulx quand pre¬
mierement en leur messe de Requiem
ilz ont faict une epistre de ce passa¬
ge/ par grand cautelle ilz ont cop¬
pe et rejecte ce mot sacrificium sachans
bien que jamais sacrifice ne fut faict
d'or ne d'argent. A quoy n'ont pas pense
les paovres bestioles qui depuis sont
survenues: neantmoins il fault fina¬
blement que tout soit ramene a lu¬
miere: et cela leur suffise pour response.
Leur sixiesme fondement est prins
en L'apocalipse ou Sainct Jehan dit: que
ceulx qui suyvent L'aigneau sont sans
macule devant le throsne de Dieu: et
que nulle chose souillee ne entrera en
la saincte cite celeste. Il nous fault
donc (disent ilz) premierement estre
purgez en ce monde par bonnes oeu¬
vres/ ou en l'autre par le feu: car qui
differe de faire penitence en ce monde/
necessairement la fera en purgatoi¬
re. Miserables boutefeux/ qui est ce¬
luy qui ignore qui nous fault estre purs
et netz devant le throsne divin? Mais
ou avez vous trouve que le feu puisse
purger les pechez? Respondez icy si
vous povez: et alleguez pour vous
ung seul texte d'escripture. Tho¬
mas d'aquin l'a bien cerche: mais au
dernier a este contrainct de dire que
le purgatoire n'est point trouve en
la bible: et toutesfoys qu'il en fault
croyre ung/ a cause des raisons lu¬
bieuses fondees sur gloses et mira¬
cles qu'il ameine.
Voicy voz beaulx fondemens
tant paovrement et miserablement
pour la seduction du peuple amenez.
Et pourtant a bon droict ung cha¬
scun vous doit renoncer/ ayant re¬
cours a celuy seul qui nous a aymez
et lavez de noz pechez en son sang:
lequel aussi par le Sainct Esperit s'est
offert a Dieu soy mesme sans ma¬
cule/ pour nettoyer noz consciences
des oeuvres mortes. Ausquelles pa¬
rolles Sainct Paul monstre a l'oeil/ par
qui et comment nous sommes purgez:
il n'est point icy question du feu de
purgatoire faulcement et iniquement
controuve par les papes et ses fla¬
teurs. Ne du purgatoire de Sainct Pa¬
tris/ auquel on veoit plusieurs hor¬
ribles choses/ ainsi que mentent les
moynes dudict lieu. Mais par tou¬
te l'escriture est faict mention tant seu¬
lement du sang de Christ qui nous pur¬
ge abondamment quand nous croyons
qu'il a este respandu en la remission
de noz pechez.
Conclusion tres seure et certaine
est/ que en matiere de foy/ il ne nous
est pas licite suyvre noz cogitations/
noz vaines pensees et imaginations:
mais la seule parolle de Dieu/ clai¬
re/ evidente/ et apperte: en quoy faisant
on ne doibt avoir crainte de faillir:
mais bien ensuyvant les ergotz de
noz maistres qui scavent tirer et con¬
clure l'ung de l'autre tout ainsi qu'il
leur plaist. Si cela se manifesta ja¬
mais en aucune maniere/ signante¬
ment en ceste cy. Car comme vous
voyez ces infideles n'ont point en
honte de espovanter le paovre monde
pour le piller et desrober/ fondans
leur purgatoire sur gloses/ exposi¬
tions/ et faulces intelligences totalle¬
ment contraires au sens de l'escriptu¬
re/ dont il en ressourt plusieurs hor¬
ribles et execrables blasphemes: car
par leur satisfaction inventee en pur¬
gatoire ilz renoncent appertement la
passion de Christ/ et rejectent le me¬
rite d'icelle: mais celuy qui croit fer¬
mement que Christ est mort pour soy/
veritablement il meurt a peche avec
luy: et par ceste creance il est finable¬
ment receu a la vie eternelle sans en¬
durer peine/ a cause que Christ (com¬
me dit Isaie) vrayement a souffert
noz langueurs/ et porte noz douleurs:
et a este navre pour noz iniquitez.
Autant en brefves parolles en dit
Jehan baptiste: Voicy l'agneau de
Dieu qui oste les pechez du monde.
Vouloir donc satisfaire a Dieu
par autre moyen que par la mort de
son filz est renier la passion d'iceluy.
Item ceulx qui presument estre pur¬
gez par le feu de purgatoire/ se moc¬
quent de la resurrection de Christ et
ne croyent point (quoy qu'ilz disent)
en iceluy resuscite: Car s'ilz croyoient
Christ estre resuscite pour nostre justi¬
fication (comme dit Sainct Paul) par
ceste mesme foy/ eulx resuscitez et vi¬
vantz avec Christ/ seroient purgez
de tout peche: combien qu'il fust grand
et enorme/ et ne croyroient jamais
d'autre purgatoire. Finalement la
predication d'iceluy purgatoire/ con¬
trevient grandement aux bonnes oeu¬
vres procedantes de vive foy que
Dieu nous commande/ et rend le peu¬
ple negligent et paresseux de les fai¬
re. Car au lieu de donner a boire et a
manger aux paovres/ loger les estran¬
gers/ revestir les nudz/ garder les
malades/ consoler les prisonniers¬
visiter les orphelins et vefves en
leurs tribulations/ on se amuse a
faire chanter messes/ porter oblations
de pain et de vin/ bailler force argent
et luminaires/ pour eviter les tor¬
mentz du feu que les prebstres ont
si grand peine d'entretenir. Par ce
aussi plusieurs prennent une licence
effrenee a mal faire/ disans en eulx
mesmes: Beuvons/ mangeons/ fai¬
sons grand chere en ce monde: et puis
en la fin nous nous confesserons au
prebstre qui nous baillera l'absolu¬
tion/ par laquelle la peine eternelle
qui nous estoit justement deue pour
noz pechez/ sera faicte temporelle/ et
la porterons en purgatoire/ duquel
nous serons incontinent delivrez a
force de messes/ d'eaue beneite/ de te¬
stamens etc. O quel scandale/ quel blas¬
pheme/ quel erreur. N'est ce point lasche
la bride a tout mal? Certes purga¬
toire a faict beaucop de brigans/ de
ribauldes/ de larrons/ et de usuriers/
qui soubz ceste folle attente ont dif¬
fere de bien faire/ contre ce que dit L'a¬
postre: Lors que nous avons le temps
faisons du bien a tous/ la vie presen¬
te est le temps de bien faire/ ainsi que
dit Jesuchrist: Besongnez quand il
est jour: car la nuict vient/ en laquel¬
le nul ne peult ouvrer. Noz mai¬
stres sentantz le pesant faiz de ceste
sentence/ ont este contrainctz de dire
que on ne faict rien en purgatoire que
satisfaction. Mais je leur demande/
pourroit on bien satisfaire mesme
selon leur faulce doctrine sans oeu¬
vre? Certes non. Il fault donc qu'ilz
concedent que les ames de purgatoi¬
re font des oeuvres: et toutesfoys la
verite dit que on ne peult ouvrer en
la nuict de la mort. Ne attendons
donc point a bien faire en l'autre mon¬
de: mais faisons le en cestuy cy. Car
la grace de Dieu nostre sauveur est
apparue a tous hommes/ nous ensei¬
gnant que en renonceant a infide¬
lite et desirs seculiers/ nous vivons
en ce siecle sobrement/ justement/ et
fidelement: attendantz la bienheu¬
reuse esperance/ et l'advenement de la
gloire du grand Dieu/ et nostre sau¬
veur Jesus: lequel s'est donne soy
mesme pour nous/ affin qu'il nous
racheptast de toute iniquite/ et net¬
toyast a soy le peuple aggreable/
ensuyvant les bonnes oeu¬
vres. A iceluy soit tout
honneur et gloire
es siecles des
siecles.
Amen.
Rondeau.
Apres la mort/ le pere a compassez:
Deux divers lieux pour tous les trespassez:
C'est ascavoir/ le ciel pour le fidele:
Et les enfers/ pour mettre l'infidele.
C'est bien assez/ pour ceulx qui sont passez:
Mais contre Dieu/ folz se sont amassez:
Lesquelz ont dit/ qu'a tous bons n'est assez:
Ains que aucuns d'eulx souffrent peine cruelle.
Apres la mort.
C'est purgatoire/ auquel sont effacez
Tous les pechez/ annullez/ et cassez/
Ainsi que dit le pape et sa sequelle:
Mais il est faulx/ car la vie eternelle
Est aux croyans/ sans estre fricassez.
Apres la mort.
¶ Salut et oraison a Jesuchrist
nostre seul mediateur/
vie doulceur et
esperance.
¶ Je te salue Jesuchrist Roy de mi¬
sericorde. Je te salue nostre vie/ notre
doulceur/ et nostre esperance. Nous
qui sommes les filz de Eve/ bannis/
crions a toy. Nous souspirons a toy
gemissans et plorans en ceste vallee
de misere. Avant donc nostre me¬
diateur/ convertis tes yeulx miseri¬
cordieux a nous. O benoist Je¬
sus monstre nous la face de ton pere
apres cest exil. O clement. O pi¬
toyable. O doulx Jesuchrist. En
toute nostre tribulation et angoisse.
Secours nous Jesuchrist nostre sa¬
lut et gloire.
¶ Oraison.
¶ Jesuchrist filz de Dieu/ nostre
redempteur/ qui te es aneanty de la
forme de ta divinite jusque a la for¬
me de la tres humble servitude/ affin
que tu nous reconciliasse a ton pere
qui estions enfans de ire/ et nous
feisse enfans de grace/ nous te prions
octroye nous/ ainsi que nous te con¬
gnoissons par vraye foy estre nostre
sauveur/ que nous te sentions aussi
tousjours estre present mediateur
en benedictions spirituelles envers
Dieu/ nostre pere. Qui vis et
regne es siecles des siecles
avec le pere/ et le
sainct esperit.
Amen.
A Dieu seul tout
honneur et gloire.
¶ Acheve de Imprimer/ le
xxiiie. jour du moys
de Decembre.
1534