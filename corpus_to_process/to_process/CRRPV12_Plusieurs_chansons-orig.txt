¶ Sensuyuẽt plusieurs
belles ⁊ bonnes chansons/ que les
chrestiens peuuent chanter en grãde
affectiõ de cueur: pour ⁊ affin de sou¬
lager leurs esperitz ⁊ de leur donner
repos en dieu/ au nom duquel
elles sont composees par
rithmes/ au plus pres
de lesperit de Iesus
Christ/ cõtenu
es sainctes
escriptu¬
res.
Chantez nouueau canticque a dieu:
En toute place/ ⁊ en tout lieu.
1.Paralipo.16. ⁊ Psal.96.
¶ Aux lecteurs
chrestiens.
¶ Mes bons freres qui bien chantez
Auec accordz de chanterie
Lisez moy: ⁊ faictes chantz telz
Ie croy: que icy enchanterie
Ny ha: pourtant le chantre rie
Grace attendant/ du grand chanteur
Rien nest: qui le bon chant ne trie
Eslisez donc/ ⁊ chantez heur
En bien entendant la teneur
Regle ⁊ canon/ des sainctz escriptz
Gardez den perdre la saueur:
Ne uous fiez en uoz escryz
Iesus noyt point uoz uoix ⁊ cryz
Le cueur faict tout: rien le blason
A uous freres/ cecy iescris
Mettez en uoz cueurs ma raison.
Y ME VINT
MAL/ A GRE
1533
¶ Chãson des dix cõmãdemẽtz de dieu
Sur le chant Au boys de dueil.
¶ Le p̃mier cõmandemẽt.
A
dore ung dieu/ le pere tout puissãt
Par Iesꝰ christ/ tõ aduocat fidele
Le sainct esprit/ te faict estre adorant
En uerite/ sans nulle oeuure charnelle
De tout tõ cueͬ/ sur toꝰ le doibs aimer:
Et a luy seul/ gloire ⁊ hõneur dõner:
Non a lydole/
Que ta main dole/
Uaine ⁊ friuole/
Car il nest rien: mais dieu est tout/
Qui te consolle/
Par sa parolle/
Ton ame est folle/
Se elle ny prend/ saueur ⁊ goust.
¶ Le second cõmandement.
¶ Le nom de dieu en uain ne iureras
Par ouy ou non/ finiras ton language
Et uerite/ pour ton prochain diras
Pour le garder/ dauoir aucun dõmage
Ne iure aussi/ terre/ ne ciel ne sainctz
Ne ꝑ ta foy: mais tes dictz serõt sains
Et ueritables/
Et prouffitables/
Sans nommer diables/
Ne iurer chose/ aucunement/
Iureurs damnables/
Gens execrables/
Et miserables/
Dictes uerite simplement.
¶ Le .iii. cõmandement.
¶ Le sainct sabbath/ te fault sainctifier
Et labourer/ six iours de la sepmaine
En bien faisant/ a tous sans ty fier
Uoyla cõment/ le chrestien se meine:
Sabbatizer/ cest magnifier dieu:
Soy reposant/ en luy tout temps ⁊ lieu
En toute guise/
Tu sabbatize/
Quand tu mesprise
Tout pour ouyr/ la saincte loy:
Or uoy ⁊ uise/
Que la loy mise/
De par moyse/
Contient les oeuures ⁊ la foy.
¶ Le .iiii. cõmandement.
¶ Dieu te promect/ de uiure lõguemẽt
En hõnorant/ humblemẽt pere ⁊ mere
Qui contreuient/ a ce commandement
Par la loy doibt/ mourir d◊ mort amere
Et qui son pere/ aymera plus q̃ Christ
Digne il nest pas/ dauoir le nom escrit
Au ciel supere/
Ou dieu impere/
Qui est le pere/
Auquel sur tout/ fault obeir:
Mais la uipere/
Uient ⁊ propere/
Par uitupere/
Qui nous faict tous desobeir.
¶ Le .u. cõmandement.
¶ Tu ne seras/ homicide de corps
Ne de tõ cueͬ/ par hayne ⁊ faulse enuie
Aux ennemys/ feras paix ⁊ accordz
Priant pour eulx/ tant q̃ seras en uie
Rendz bien poͬ mal/ a tous par charite.
Souffrãt iniure/ aux tẽps de aduersite
Laisse uengeance/
A la puissance/
Par ordonnance/
Elle te doibt/ raison ⁊ droiet:
De grand souffrance/
Uient patience/
Et esperance/
Qui ne confond en nul endroit.
¶ Le .ui. cõmandement.
¶ Tu ne seras/ iamais fornicateur
Par oeuure en faict/ ou par uile pensee
Mais marier/ te fault cest le plus seur
Contre la chair/ bien nourrie ⁊ pensee:
Peu de gens ont le don de chastete:
Mais mariage/ est plein dhõnestete
Et en tout aage/
Tenir mesnage/
En mariage:
Est trop plus sainct que paillarder:
Concubinage/
Faict grand oultrage/
Au sainct usage/
Qui ne ueult point se marier.
¶ Le .uii. cõmandement.
¶ Nulle saison/ tu ne seras larron
Des biẽs daultruy/ heritage ou pecune
Si tu les as/ rendz les cest la raison
Sans retenir/ du ꝓchain chose aucune:
Si tu nas rien/ besongne de tes mains
Poͬ en dõner/ aux paoures tes ꝓchaĩs
Laisse auarice/
Pleine de uice/
Et son office/
Cest la racine/ il est certain
Et la nourrice/
De liniustice/
Que par malice/
On faict a son frere germain.
¶ Le .uiii. cõmandement.
Ung faulx tesmoĩg/ ne seras nulle part
Mais uerite/ diras sans nul mẽsonge.
Perdu sera/ qui menterie espart
Dauid le dit/ cela nest point mõ songe
Tu doibs dõner/ aux desolez confort
Sans accepter/ en iugemẽt le fort
Ne le debille/
Ne le pupille/
Ne ta famille/
Mais tu diras/ uray pour leurs faictz
Tout hõme est uile/
Et inutile/
Quand il mutile/
La uerite/ en dictz ou faiz.
¶ Le .ix. cõmandement.
¶ De cõuoiter/ gardez uoꝰ mes amys
Femme daultruy/ fille ne chamberiere
Nostre seigneur/ ce mandement a mis
Pour nous tenir/ en charite entiere
Nul ne uouldroit/ quõ luy fit desplaisir
Mais quõ luy fist tout seruice: ⁊ plaisir
En tout affaire/
Faictz a ton frere/
Ce que a toy faire/
Tu uouldroys/ par dilection
Sans luy meffaire/
Ne luy desplaire/
Ains luy complaire/
Soubz Iesus christ/ ⁊ son sermon.
¶ Le .x. cõmandement.
¶ Ce mãdemẽt/ dieu noꝰ ueult repeter
Et en sa loy/ deux fois le noꝰ replicque
Poͬ demõstrer, que nul sans cõuoiter
Uiure ne peult/ car nr̃e chair sapplicq̃
A batailler/ cõtre nostre esperit
Dont nul ne peult/ tãt soit sage ⁊ perit
Auoir uictoire/
Sans en Christ croire/
Il est notoire/
Quil a pour nous/ la loy parfaict:
Cest laccessoire/
Seul meritoire/
Pour auoir gloire/
Qui cela croit/ il est parfaict.
¶ Chãson des articles de la foy/ sur
le chãt faulte dargẽt/ la malheu¬
reuse chãce/ Le destourbier ð tout ⁊c.
A
U grãd cõseil, par diuĩe ordõnãce
fut decrete/ q̃ au pere entieremẽt
Chascun croyroit/ ⁊ au filz sa puissance
Par le ieul quel/ il a le firmament
Faict ⁊ cree/ auec son ornement
La terre aussi/ cõme Moses recueille
Cela ie croy/ de cueur certainement
Faulte de foy/ cest douleur nõ pareille.
¶ En certain temps/ le pere de clemẽce
Nous a donne/ son filz benignement
Pour satisfaire/ a luy de nostre offense
Et fut cõceu/ du saĩct esprit urayemet
Nay de marie/ ⁊ nourry purement
Uierge aussi mere/ obstãt q̃ soit merueil
(le
Ie croy cela/ de cueur certainemẽt
Faulte de foy/ cest douleur nõ pareille.
¶ Il a souffert ðssoubz pilate oultrãce
Qui le liura/ a mort iniustement
Pẽdant en croix/ ou il ha patiẽce
Auecques deux/ larrons honteusemẽt/
Helas cestoit/ pour nostre sauuement
Le centenier/ ce uoyant sesmerueille
Ie croy cela/ de cueur certainemẽt
Faulte de foy/ cest douleur nõ pareille.
¶ Ap̃s sa mort/ Ioseph ꝑ grãd cõstãce
Ensepuelit/ le corps de linnocent:
De la descend/ es enfers sansdoubtãce
Pour deliurer/ ses esleuz de torment
Or au tiers iour le corps diuinement
Ressuscita/ mais son pere lesueille
Ie croy cela: de cueur certainement
Faulte de foy/ cest douleur nõ pareille.
¶ Quarante iours/ apres la deliurãce
Es cieulx monta/ uictorieusement
De la uiendra/ en sa grãde excellence/
Des uifz ⁊ mors/ faire le iugement
Qui croyt est uif/ ⁊ ne meurt nullemẽt
De croire en Christ/ frere ie te conseille
Ie croy cela/ de cueur certainement/
Faulte de foy/ cest douleur nõ pareille.
¶ Au sainct esprit/ tu auras ta creãce
Lequel regit/ leglise sainctement
Elle contiẽt/ les sainctz qui ont fiãce
En Iesus christ/ croyant parfaictemẽt
Remission/ tout mort finablemẽt
Prẽdra sa chair/ qui dort ou qͥ sõmeille
Ie croy cela/ de cueur certainemẽt
Faulte de foy/ cest douleur nõ pareille.
¶ Aultre chãson nouuelle sur le chãt
Lãguir my faictz sãs tauoir offẽsee.
L
E uieil serpẽt/ ꝑ uenimeux sibile
Nr̃e mere Eue/ ha tant araisonne
Quelle mangea/ du fruict empoisonne
Car elle fut/ en la foy moult debile.
¶ Le pere Adam/ de croyre trop facile
Fut par sa femme/ alors tant blasonne
Et sermõne/ quil sest abandonne
A en mãger, las que lhõme est fragile.
¶ Lors a la mort/ criminelle ⁊ ciuile
Par son peche/ ⁊ mal fut condamne
Et reiecte/ de dieu comme damne
Car il nestoit/ au monde rien si uile.
¶ Poͬ garder lhuys/ ð la tres haulte uil
(le
Ung cherubin/ fut la determine
Tenãt au poĩg/ ung glaifue desgaine
Glaifue trẽchant/ ⁊ glaifue uersatile.
¶ Pour appaiser/ de dieu lire indicible
Le bon Abel/ de foy illumine
Sacrifia: son peche pardonne
Estre ne peult/ car lhõme est inutile.
¶ Oblations de pains/ faictz de simile
Et sacrifice/ a dieu fut amene
ð beufz ð ueaux/ mais tout biẽ demene
De appaiser dieu/ a Mose est ĩpossible.
¶ Lhõe nauoit/ en soy rien de possible
Et son proces/ estoit ia fulmine
Il luy fault donc/ Christ incontamine
Poͬ rappaiser/ lire de dieu horrible.
¶ Au temps preueu: du celeste concile
En bethleem/ le filz de dieu est ne
Pour noꝰ sauuer/ lenfant noꝰ est dõne
De luy tout seul/ nostre salut distile.
¶ Le sainct enfant/ cõme dit leuangile
Dedãs la cresche/ il fut la recline
Humilie/ pour nous ⁊ incline
Pense a cela, ⁊ croy hõme labile.
¶ De sõ pur sãg/ pardõ decoule ⁊ fils
Car cest celuy/ que le pere a signe
Et designe/ ⁊ qui est assigne
Poͬ par sa mort/ sauuer son filz ⁊ fille.
¶ Qui croit cela/ il est de la famille
De Iesus christ/ ⁊ est de dieu mene
Et son peche/ luy est tout condonne
Et pardonne/ par foy tout est loysible.
¶ Il a brise/ par son sang le sigille
De peche/ qui estoit enracine
En nostre chair/ helas poure obstine
Uiens a Iesus/ foy ten apprẽt le stile.
¶ Chãte ðsprit/ quãd tu coux ou tu file
Et note bien/ ce que iay ramene
En la chanson/ sil est bien retourne
Et entendu/ il test sainct ⁊ utile.
¶ Aultre chanson/ sur le chãt Tant
que uiuray en cage florissant Ie ser
uiray le dieu damours puissant ⁊c.
T
Ant que uiuray/ en eage florissãt
Ie seruiray/ le seigñr tout puissãt
En faictz/ en ditz/ ⁊ chãsõs par accordz
Le uieil serpent/ ma tenu languissant
Mais Iesus christ/ ma faict resiouissãt
En exposãt/ pour moy sõ sãg ⁊ corps:
Son alliance/
Cest ma fiance/
Il est tout mien/
Ie suis tout sien/
Fy de tristesse/
Uiue liesse/
Puis quen mon dieu/ ha tant de bien.
¶ Quand ie le ueulx/ seruir ⁊ hõnorer
Et par esprit/ son sainct nom decorer
Sa loyaulte rememorer souuent
Pharisiens/ nen font que murmurer
Mais nr̃e amoͬ/ nẽ scauroit moĩsdurer
Autant ou plus/ en emporte le uent
Maulgre enuie/
Toute ma uie/
Le seruiray/
Et aymeray/
Cest le premier/
Cest le dernier/
A tout iamais/ lhonnoreray.
¶ O Israel/ le seigneur dieu ton dieu
Dũg bõ Moses/ ta doulcemẽt poͬueu
Qui de prison/ ta mis en liberte
Ung Iosue/ test bien tost suruenu
Tu as Dauid/ qui pour toy a uaincu
Le Goliad/ qui tant ta moleste
Cest Iesus Christ/
Dont tant escript/
Ont Daniel/
Ezechiel/
Et Ysaie/
Et Hieremie/
Le filz de dieu/ uerbe eternel.
¶ Il ha poͬ moy/ tout son sãg respãdu
Crucifie/ sur le boys estendu:
Par les Iuifz/ il est mort innocent
Sa dure mort/ a Satan confondu:
Et dechasse/ la mort a cõuaincu
Au lieu de mort/ grace ⁊ biẽ noꝰ en uiẽt
Cest le seigneur/
De tout honneur/
Il est la sus/
Au hault des cieulx/
Auec le pere/
Auquel iespere/
La gist ma foy/ de mieulx en mieulx.
¶ En son pur sãg/ a purge noz pechez
Et noz langueurs/ y ont este lauez
Par luy chascũ/ de nous est pur ⁊ net
Tous ses esleuz/ y sont mundifiez
Qui en luy seul/ se sont glorifiez
Croyãs par foy/ q̃ luy seul est parfaict
Laigneau sans tache/
Mis a latache/
Pour nettoyer/
Et dechasser/
Aussi demettre/
Comme le maistre/
Le uieil Adam/ qui faict pecher.
¶ Mõ doulx Iesꝰ/ a toy reqͥers pardõ
A ioinctes mains/ par foy ⁊ nõ par don
Le cueͬ faict tout/ ẽuers toy pardõneur
Ie ne lattendz/ par sire ne par dom
Ne par biẽ faict/ car il nest que chardon
Gloire iattẽs/ de toy au parc dhõneur:
Rien par merites/
En ces hermites/
Dieu uoit la foy/
En qui ie croy/
Bon roy de gloire/
Lequel ie honnore/
Oys loraison/ ie crie a toy.
¶ Aultre chãson/ sur le p̃mier pseaul
me de Dauid: qui se chante comme/
Dont uient cela ⁊c.
C
Ombiẽ sera/ lhõe fidele heureux
Qui nest alle/ au ꝯseil des errãtz
Et na siste/ auec les malheureux
Aisi quõt fait/ plusieͬs docteͬs meschãs
Qui se sont mis/ au ranc des ignorãs
Et assis sur/ leur chaire pestilente
Pour impugner/ la uerite patente.
¶ Certes celuy/ qui ha sa uolunte
Mise a garder/ la loy du grand seigñr:
Et nuict ⁊ iour/ en elle ha medite
Est bienheureux/ car il a pour docteur
Lesperit de dieu/ qui le faict seruateur
De ceste loy/ a la chair impossible
Qui au croyãt/ ꝑ Christ faicte est possi¬
(ble
¶ Celuy sera/ cõe larbre plante
Iouxte le coͬs/ des argẽtins ruisseaux
Qui en son temps/ fera fruict a plante
Ia ses fueilles/ ne aussi ses uͬs ramaux
Ne tõberõt/ ne par uentz/ ne par eaux:
Car le tout tient/ a larbre ⁊ sa racine
Cest a Iesus/ ⁊ sa saincte doctrine.
¶ Ainsi ne fõt/ les meschãtz reprouuez
Mais ilz serõt/ cõme la pouldre au uẽ
Deuãt la face/ au seigñr dieu soufflez
Cest ascauoir/ menez a damnement
Sans faire tort/ a nul: mais iustement
Car le seigneur/ peult denier sa grace
A qui luy plaist/ ⁊ demonstrer sa face.
¶ Les reprouuez/ point ne consisteront
Auec les bons/ au conseil des croyantz
Mais cõme gens meschãtz: bãnis serõt
Et mis au ranc/ des inobeissantz
Raison pourquoy? ilz ne sont les enfãs
Du seigneur dieu/ ⁊ nont en luy fiance
Mais en leͬs faictz/ ⁊ feincte penitẽce.
¶ Car le seigñr/ cõgnoist qͥ est des siẽs
Et des iustes/ approuue le chemin
Les mescroyãs/ sont pires q̃ les chiens
Et leur chemin/ perira en la fin
Et leurs docteurs/ iront tous a declin
Et seront mis/ a mort par la parolle
De Iesus christ/ qui le croyant cõsolle.
¶ Mõ dieu a toy: ie rẽdz gloire ⁊ hõneͬ
A Christ aussi/ ton bien ayme enfant
Lequel pour uray/ est faict mediateur:
Iournellemẽt/ pour le pecheur errant
Nostre salut/ est de luy dependant
Grace ⁊ ꝑdon/ a ioĩctes maĩs demãde
REcteur du ciel a toy me recõmande.
¶ Aultre chãson/ sur le chant Mon
poure cueur est en prison. Dieu gard
de mal qui luy a mis ⁊c.
M
On dieu sauue moy/ en ton non
Et me iuge/ par ta uertu
Exaulse aussi/ mon oraison
Quand ie le croy/ aussi faictz tu:
Ie ne crains satan/ ung festu:
La mort/ enfer/ ne ses tourmentz
Ne Lantechrist/ fol ⁊ testu
Car tu es uray/ en iugemens.
¶ Sauue seray/ par ton sermon
Plus trẽchant/ quũg glaiue pointu
Qui faict du corps diuision
Et de lesprit/ par foy uestu:
Par mes pechez/ suis desuestu:
De tous mes bons habillemens
Par ta grace/ suis reuestu
Car tu es uray/ en iugemens.
¶ Caphars/ remplis de fiction
Ont lhonneur de dieu abbatu
Nous promettant remission/
Mais tout compte/ ⁊ rabbatu:
Par Christ/ satan est combatu
Et non point/ par leurs sacremens
Qui ne le croyt/ sera battu
Car tu es uray/ en iugemens.
¶ Aultre chãson/ sur le chant Quãd
me souuient de la poullaile/ ⁊c.
Q
Uant me souuient/ de leuangile
que souloys p̃scher/ sur les chãps
Estant chasse/ de uille en uille
Et desprise/ des gens meschans
Tant de bourgeoys/ que de marchans
Ie mesiouys/ en Iesus Christ
Au nom duquel/ ie faictz mes chantz
Par la uertu/ du sainct esprit.
¶ Maintenant suis en prison uile:
Iambes ⁊ piedz/ en fers pesans
Mais iay lesprit/ cler ⁊ agile
Quoy quen disent/ les mesdisans
Auant quil soit/ iamais dix ans
Sil plait a dieu/ qui tout regit
Ien sortiray/ maulgre les gens
Par la uertu/ du sainct esprit.
¶ Le sang humain/ est moult fertile
Par Iesus christ/ fructifiant
Doncques ma mort/ sera utile
Le nom de dieu/ glorifiant
Et mon prochain edifiant
En me uoyant/ par foy contrit
Ie suis icy/ en my fiant
Par la uertu/ du sainct esprit.
¶ Prince duquel/ tout bien distile
Aultre que toy/ ie ne pretendz
Tu ma mis hors/ par ton concile:
A ioinctes mains/ graces ten rendz
A te seruir/ ie prens les rancz
Car de tes mains/ nul ne perit
Grace ⁊ pardon/ de toy iattendz
Par la uertu/ du sainct esprit.
¶ Aultre chanson/ sur le chant
Cõge mauez dõne/ et de uous ⁊c.
M
Isticques chrestiens/
De iustice amateurs/
De ces pharisiens/
Euitez les erreurs
Soyez imitateurs/
Du sauueur Iesus christ/
Affin que seruiteurs/
Ne soyez Dantechrist.
¶ En org◊illeux habitz/
Il sen ira marchant/
Despouillant les brebis/
Comme ung larron meschant/
Mais Iesus roy puissant/
En toute humilite/
Aux siens sera seruant/
Par grande charite.
¶ Couronne sera dor/
Tresprecieusement/
Et si aura thresor/
Pour uiure plaisamment/
Mais Iesus christ urayement/
Despine est couronne/
Or uous uoyez/ cõment
Ce meschant est damne.
¶ Par dessus dieu monter
Il uouldra/ en ses faictz
Et son honneur oster/
Par ses prescheurs infectz/
Mais Christ/ roy des parfaictz
En fin le desteruira/
Les siens seront deffaictz/
Quand lesprit regnera.
¶ Les lamentations du ◊ape: ⁊ les
pitoyables regretz/ quil faict de ce
que les Luther◊ẽs le ont si puissam¬
mẽt assailly par les escriptures sain¬
ctes: et se chãte sur le chant Ne suis
ie pas biẽ malheureux/ ne suis ie ⁊c.
N
E suis ie pas/ bien malheureux:
Ne suis ie pas/ infortune
Destre de ◊uther impugne/
Pour souffrir mal si rigoreux
Ie me disois/ le dieu des dieux
Publicquement/
Fault il que mon estat pompeulx/
Soit de luy/ traicte rudement.
¶ Ma dignite/ est en mon nom
Car ie suis pere sainct nomme:
Mais Luther dit/ que suis damne
Par leuangile/ ⁊ son canon:
Tais toy/ ce nest pas ton cas/ non?
Den disputer
Cest aux grandz docteurs de renom
Entre lesquelz/ ce fault traicter
¶ Tu donne trop/ dauctorite
A leuangile/ scais ie bien
Mais aux glosses/ tu nentendz rien
Ne au sens/ plain de moralite
La lettre occist/ mais uerite
Est en lesprit/
Le sens duquel iay limite
Pour le glosser/ a mon proffit.
¶ Respondz a moy/ Martin luther/
Lauctorite/ de sainct Matthieu:
Ou de sainct Paul/ seruant de dieu
Contre moy/ peult elle lucter?
Ie dis que non/ ne relucter:
Ne peult a moy
Ie peulx corriger/ ⁊ bouter
Nouueaulx articles/ de la foy.
¶ Ie suis esleu/ des cardinaulx
Peres tressainctz/ on le congnoist
Leur humilite/ bien on uoit
En leurs habitz/ ⁊ leurs chappeaux:
Pourtant silz sont/ mes macquereaux
Secrettement/
Fault il que par ces bibliaux
Ie sente perte/ ⁊ detriment.
¶ Par les uilles/ ⁊ par les champs
Ie suis mocque/ ⁊ desprise
Chascun a mon/ honneur brise
Les grandz seigneurs/ ⁊ les marchans
Congnoissent bien/ mes faictz meschãs
Las cest par toy/
Qui te mocques/ de tous mes chantz
Disant que dieu/ noit tel abboy.
¶ La messe tu/ ne chante plus
Disant que cest/ infection/
Et que Christ par sa passion
A satisfaiet/ et au surplus
Quon faict/ deshonneur a Iesus
En la chantant/
Le diable donc/ la mis dessus
Trompant le monde/ ⁊ lenchantant.
¶ Des trespassez/ ⁊ poures moriz
Il ne ten fault/ iamais parler:
Nen nul pelerinage aller
Les femmes/ nyront plus dehors:
Et si naurons/ plus rien des corps
Dont uiurons nous?
Se dieu nous iecte/ cela hors
Il nous fauldra/ labourer tous.
¶ Ie tay faict excommunier/
Pour leuangile/ que tu preschoys
Tu perseuere/ toutesfoys
Disant que ie suis ung asnier
Ueulx tu tant/ de docteurs nyer
Pour soustenir/
Leuangile/ aussi le psaultier
Parquoy tout mal/ me peult uenir.
¶ Les images/ tu as mis bas
Aussi les reliques/ des sainctz
Telz seruices (dis tu) sont feinctz
Car dieu le nous deffend cy bas/
Pourtant/ fault il sans nulz debatz
Tout ruer ius/
En esprit/ tu faictz tes sabbatz
Lesquelz en chair/ iauoys mis sus.
¶ A quoy tient il/ que ne maymez
Dictes moy/ uostre intention
Prenez de moy compassion:
Ma dignite/ uous destruisez
Et mon honneur/ uous rabbatez
De ca de la.
Si les sainctz escriptz uous scauez
Doibt on pourtant/ prescher cela?
¶ Cent mille escuz ie uous donray
Et des pardons/ tresamplement
Laissez leuangile/ urayement
Doulx ⁊ begnin/ ie uous seray
Si ne le faictes/ uous feray
Trestous rostir/
Et en ung feu/ uous brusleray:
Respondz Luther/ ueulx tu mourir.
¶ Mieux noꝰ uault mourir ꝑ tes maĩs
Que de seruir/ aux bougerons
Dauecques Christ/ ne bougerons:
Et si tu faictz/ de nous rostz maintz
Toutesfoys iamais/ aux Romains
Na tous leurs droictz/
Ne seruirons/ car inhumains
Et faulx ilz sont/ en tous endroictz.
¶ En Iesus nous/ aurons repos
Qui oeuure lhuys/ non pas Clement:
Il ne peult ce/ car sa clef ment
Or entendez/ meschantz suppos
Leuangile est/ nostre propos
Nostre soulas/
Elle nous faict/ de sens compos
Mais le pape/ nous tient soubz lacqz.
¶ Aultre chanson/ sur le chant Sur
toutes fleͬs/ Iayme la marguerite.
E
n toy mõ dieu iay mismõ esperãce
Ne me cõfondz/ pas eternellemẽt
Tous ceulx qui ont/ en toy leur cõfiãce
Cõfuz ne sont/ ains ilz sont seurement
En toy mon dieu.
¶ De toy seul est/ mõ secoͬs/ ma defẽce
Qui tiẽs ciel/ mer/ ⁊ terre/ ẽtre tes maĩs
Lhõme est mauldict/ qui ne se fie en ce
Quãd est de moy/ ie suis ⁊ soir ⁊ maĩs
En toy mon dieu.
¶ Cõme le cerf/ en ung estang se lance
Quãd est chasse/ des ueneͬs ⁊ des chiẽs
Sẽblablemẽt/ quãt mõ ame est en trãse
A toy ie cours/ ⁊ par foy me soustiens
En toy mon dieu.
¶ Riẽ ne mysert/ frãcois/ ne sa grãt mã
(ce
Estre uestu/ de noir/ de blãc/ ou gris
Ie laisse aussi/ dominicque ⁊ sa pance
Ie uiẽs a toy/ car tout bien est cõprins
En toy mon dieu.
¶ De le seruir/ faisons tous diligence.
Sans discerner/ de places ou de lieux:
Il est par tout/ par essence ⁊ presence
Qui ce ne croyt/ est contumelieux
En toy mon dieu.
¶ Rien ne noꝰ sert/ la chair ⁊ sa prudẽce
Lesprit regist/ tout hõme en uerite
Et si le faict/ auoir ferme creance
Et patience/ au temps daduersite
En toy mon dieu.
¶ Prince regnãt/ en ta haulte excellẽce
Dauoir mal faict/ y me uint mal a gre
Pardon requiers/ a ta saincte clemence
Helas rẽdz moy/ en ung meilleur degre
En toy mõ dieu/ iay mis mon esperãce.
¶ Aultre chanson/ en laquelle le pe¬
cheur se cõplainct a dieu/ en luy de¬
mandãt secours des assaulx que luy
faict le diable. Et se chante sur le
chãt/ De mon dueil triste ⁊ desp. ⁊c.
D
Es assaulx/ que sathan me faict
A toy mõ dieu/ ie my cõplains
Sans grace auoir/ ie suis deffaict
Ses assaulx sõt/ plus que inhumains
Entre ses mains/
Souffre maulx maintz/
Sans nul confort/
Mon dieu sans toy/ Cõme ie croy/
Cest le plus fort.
¶ Il massault/ du peche dorgueil
Et me garde/ dhumilier
Deuant toy/ mon cueur/ ⁊ mon oeil
Dassaulx il ha/ ung millier:
Comme ung belier
Me uient lier/
De ses liens/
Dambition/
Et fiction/
Par tous moyens.
¶ Dauarice/ sens la douleur
Dont il me faict/ idolatrer:
Et regnier/ Christ mon sauueur/
Mauldit est/ qui la ueult aymer:
Car estimer/
Dire ou nommer/
Ne puis ses lacqz/
Pourtant ie dis/
Que paradis/
Telz gens nont pas.
¶ Luxure uient secretement/
Massaillir par/ ses doulx regardz/
Tout lieu/ ⁊ pars certainement
Ie suis brusle/ par elle ⁊ ars/
Car de ses dardz/
Comme souldars/
My picque ⁊ point/
Ie my consens/
Suyuant mon sens/
Uoyla le poinct.
¶ Ire me faict/ assaulx diuers/
De me uenger/ cest mon soucy/
Ire me faict/ meschant/ peruers/
Iureur/ blasphemateur aussi:
Comme endurcy/
Sans nul mercy/
Me uengeray/
Par mon combat/
Son le debat/
Ie les tueray.
¶ Puis gloutonnie/ y uient apres
Qui par exces/ faict boire uin
Et les poures/ qui sont au pres
Meurent de fain/ uoila la fin
De mon festin:
Et puis affin/
De manger mieulx/
Il fault danser/
Pour digerer/
Uoyla mes dieux.
¶ Enuie aussi/ accourt a moy/
Qui me faict/ moult triste ⁊ dolent/
Du bien daultruy/ puis quand ie uoy
Quil pert le sien/ ien suis content:
Cela prouient/
Dung iugement/
Peruers/ maling/
Qui ne peult ueoir/
Ne amour auoir/
A son prochain.
¶ Satan me faict/ tant paresseux
Que de te seruir/ ie suis las
A ta besongne/ aller ne peulx
Ie ny prens ioye/ ne soulas:
Ien crie helas/
Mon dieu las las/
Pardon requiers/
Uiens ⁊ accours/
Et me secours/
Tout seul te quiers.
¶ Attendz support pouure pecheur
De moy/ car ie te ueulx sauuer
Si satan te tient/ la rigueur/
Cest pour mieulx/ ta foy esprouuer:
Par ce tenter/
Ie ueulx prouuer/
Si es mon filz/
Lors le scauras/
Quand tu seras/
En croix assix.
¶ Aultre chãson/ sur le chant Ie my
repens de uous auoir aymee ⁊c.
I
e uoꝰ rescripz/ ma seͬ tres biẽ aymee
Une chãson/ cõmẽt saĩct Symeon
Receut Iesus/ au temple Salomon
Or la chantez/ de uoix bien accordee.
¶ Quãt Symeon tenoit Iesꝰ au tẽple
Entre ses bras/ il disoit: maintenant
Mon dieu tu es/ ton seruiteur tenant
En saĩcte paix/ iouxte ta parolle ãple.
¶ Car mes deux yeulx ont ueu tõ salu
(taire
Cest Iesꝰ christ/ de noꝰ tãt attẽdu
Et desire/ or est il en temps deu
Uenu a nous/ pour nostre salut faire.
¶ Il est uenu/ pour la gent iudaicque
Nõ seulemẽt/ mais aussi pour les gẽtz
Lesquelz seront/ en sa foy permanentz
Sans accepter/ le Iuif du barbaricque
¶ Cest le soleil/ ⁊ la splendeur de gloire
Limage aussi/ de toy pere eternel
Qui est uenu/ le uray emmanuel:
Dieu auec noꝰ/ cela noꝰ debuõs croyre.
¶ Au tẽple il fut/ poͬ noꝰ sõ sãg espãdre
La circõcis/ pour obseruer la loy:
Et pour mõstrer/ q̃ lhõme par la foy
Estre le doibt/ en esprit: doulx ⁊ tẽdre.
¶ Puis symeon/ ainsi dist a la uierge
Lame de toy/ dũg glaiue moult trẽchãt
Sera percee/ affin que illuminant
Il soit les cueͬs sa ꝑolle est ung cierge
¶ Il dist apres/ qͥl seroit mis en signe
Et pour obiect/ de cõtradiction
Pharisiens/ meschante nation
Contrediront/ a sa saincte doctrine.
¶ Or maintenant/ tu uoys la ꝓphetie
De symeon/ accomplie en ces temps
Quãt ton salut grace ⁊ pardon attẽdz
Dũg autre christ/ certes cest grãd folie.
¶ Ne uois tu poĩt/ auioͬdhuy les idoles
En plusieurs lieux/ esleuez haultemẽt
Et toutesfoys/ dieu tout expressement
Le noꝰ deffẽd/ par ses saĩctes parolles.
¶ Cest contredit/ de mettre sa fiance
Et son salut/ en ung hõme mortel
Sainct Pierre dit/ es actes ung mot tel
Nul aultre nom/ ne peult sauuer q̃ ce.
¶ Cest cõtredit/ quãt Iesꝰ noꝰ enseigne
Quil nous fault toꝰ/ auoir humilite
Cõme il appert/ a sa natiuite
Et si uoulõs/ dorgueil porter lẽseigne.
¶ Cest ꝯtredit/ quãt noꝰ aymõs richesse
Hõneurs mõdains/ argẽt/ or ⁊ thresors
Lesquelz Iesus/ cõe uilz ⁊ tres ors
A desprise/ contemplons en la chresse.
¶ Cest cõtredit/ dauoir mulle solenne
Haubins/ coursiers/ traq̃nars ⁊ muletz
Trop plus braues/ urayemẽt q̃ nõt les
Et iesꝰ christ/ est mõte dessꝰ lasne. (laiz
¶ Cest cõtredit/ de fort bander la porte
Aux poures gẽs/ nudz qͥ meurẽt de fain
Car Iesus christ/ multiplia le pain
Poͬ en dõner/ cõe saĩct Iehã rapporte.
¶ Cest cõtredit/ dempescher la parolle
De Iesꝰ christ/ aux urays p̃dicateurs
Et toutesfoys/ noz maistres ⁊ docteurs
Lont deffẽdu/ en leur meschãte escolle.
¶ mõ dieu ꝯfõdz/ ces maudictz hypocri
Iusq̃s a quãt? sire les soustiẽs tu? (tes
Par ces caphars/ ton filz est rabbatu
Sa passion/ ses graces/ ⁊ merites.
¶ Toꝰ leurs abuz/ uolũtiers chãteroye
Prenez en gre/ de chanter ie suis las
Cercheõs en Christ/ ꝯfort ioye ⁊ soulas
Il est tout seul/ uerite/ uie/ ⁊ uoye.
¶ Aultre chãson/ sur le chant Qui la
dira la douscur de mon cueur.
Q
Ui la dira/ la douleur de mõ cueͬ
Et le soucy/ q̃ poͬ mõ peche porte
Ie ny soustiẽs/ q̃ ennuy/ peine/ ⁊ douleͬ
Et si nest nul/ (mõ dieu) qͥ me cõforte.
¶ O seigͬ dieu/ qͥ metz dehors desmoy
Tes seruiteurs/ par ta misericorde
Ton plaisir soit/ auoir mercy de moy
Par mõ peche/ iay desseruy la chorde.
¶ Efface donc/ toute liniquite
Qui est en moy en grande multitude
Ie ne uaulx rien/ car ie suis uanite
Et a mal faire/ iay mistout mõ estude.
¶ Par mon peche/ ie suis deuãt toy uil
Or laue moy/ de plus en plꝰ par grace
Car sans lauoir/ tout hõme est inutil
Et desplaisant/ deuant ta saincte face.
¶ Toꝰ mes pechez/ ie cõfesse ⁊ cõgnois
En general/ ie delaisse les branches
Car ie ne suis/ cõme bien iapercoys
Rien que peche/ ⁊ mes uolũtez frãches.
¶ Iay desseruy/ seigneur ⁊ merite
De soustenir/ punition expresse
Faictz moy pardõ/ lors uaincra uerite
Lhõe nest riẽ/ mais a toy ie me adresse.
¶ Lhõe est a mal/ par sa nature enclin
Adam luy a/ laisse cest heritage
Mais toy seigñr/ par tõ regard begnin
Tu las este/ ⁊ mis hors de seruage.
¶ Iespere aussi/ que tu me arrouseras
De leaue de grace/ ⁊ en nouuelle sorte
Mon ame plus/ que neige blanchiras
Tant soit tenante/ ou la macule forte.
¶ Lors ie seray/ par telle ablution
Tout console/ quand ie orray de souye
De tes pechez/ tu as remission
Iamais ne fut/ telle liesse ouye.
¶ Ie laisse la/ donc toꝰ les pardõneurs
De toy tout seul/ iattẽdz ꝑdon mõ sire
Notez ces motz/ helas poures pecheurs
Uenez a Christ/ par foy ⁊ non par cire.
¶ Estre en esprit/ dolent ⁊ desplaisant
De son peche/ ⁊ auoir en humblesse
Le cueur cõtrit/ sacrifice est plaisant
Deuant toy sire/ ⁊ deuant ta noblesse.
¶ Uoyla quon doibt/ chãter ⁊ recorder
Et en chantant/ la remission croyre
De noz pechez/ par foy non par ouurer
Et puis de dieu/ ꝑ grace attẽdre gloire.
¶ Aultre chanson/ sur le chãt Secou¬
rez moy/ ma dame par amours ⁊c.
S
Ecourez moy/ sire des ennemys:
ou aultremẽt/ ie suis ꝑ eulx uaĩcu
Ne ꝑmettez/ quen leͬs maĩs ie soys mis
Sans uous sir/, ie seroys conuaincu.
¶ Cõe ung lyõ/ faict les bestes au boys
Ainsi satan/ cerche pour me rauir
Helas seigñr/ mõ mal scauoir uoꝰ foys
Uenez bien tost/ bien tost: me secourir.
¶ Tout mõ pouoir/ ma force/ ⁊ ma ui¬
(gueur
Et mõ secours/ ⁊ ma ꝓtectiõ
Uiennẽt de uoꝰ/ mon roy ⁊ mõ seigñr
Pource ie uiens/ a uous sans fiction.
¶ Ie demãde estre/ a toy bien conuerty
Nõ poĩt ꝑ moy/ mais ꝑ ton bõ uouloir
Par mon peche/ ie me suis diuerty
sãs toy mõ dieu/ ie ne peulx riẽ ualoir.
¶ Dieu dit ainsi/ aux pecheͬs diuertis
Qui ont laisse/ son grãd ⁊ seur chemin
Miserables/ si ne estes conuertis
Uous irez tous/ en enfer a la fin.
¶ Ses dars aguz/ sont uaisseaux de la
(mort
Des saiettes/ ont le fer mõlt agus
Aux obstinez pecheurs/ poͬ son renfort
Il traict en ire/ en fureur ⁊ argu.
¶ Poures pecheͬs craignons les iuge¬
(mẽs
Du seigͬ dieu/ ⁊ obseruõs sa loy
Nõ seulemẽt de peur des griefz tormẽs
Mais par amour/ par charite/ ⁊ foy.
¶ Cõmandemẽs il a donne tresdoulx
A ses enfans/ pour les faire en esprit
Il est le pere/ ⁊ le frere/ ⁊ lespoux:
Seruons a luy/ ⁊ laissons lantechrist.
¶ Ses mãdemẽs sõt trop fors a porter
Daller a luy/ certes cest grand abuz
On ny faict rien/ sans argẽt apporter
Laissez le la/ cest sardanapalus.
¶ Le doulx Iesꝰ/ demãde nostre cueur
Et lantechrist/ demãde auoir noz biẽs
En iesus christ/ tout hõe est bien asseur
En lantechrist/ toutes gens ne sõt riẽs.
¶ Aultre chanson/ sur le chant Si de
bon cueur uous ayme ⁊c.
S
I de bon cueur ne tayme/
Mon seigneur iay grand tort/
Tu tes donne toymesme/
Pour me garder de mort/
Satan mauoit tue/
Tu mas restitue/
Par ton sang precieux/
Qui ces choses oublie/
Il est trop uicieux.
¶ Cerchons de dieu la grace
Tout dung cueur pur ⁊ net/
Qui les pechez efface/
Au uray croyant parfaict/
Cela noubliez pas/
Iusque au iour du trespas/
En luy seul esperons
En fin de nostre uie/
Par luy sauuez serons.
¶ Il ne uous doibt desplaire
Messieurs des troys estas
Si ie ne ueulx complaire/
Aux maulx/ quon faict a tas
Souuent en uoz maisons/
Uous uiuez sans raisons/
Et sans nulle equite/
A uous prestres commence/
Escoutez uerite.
¶ Entre uous gens deglise/
Qui uendez sacremens/
Mais ce nest point la guise/
Ne les enseignemens/
Que Iesus a donne/
Cela est condemne/
Pour dieu nen uendez plus/
Faictes la penitence/
Amendez le surplus.
¶ Messeigneurs de noblesse/
Pour dieu amendez uous/
Uiuez en grand liesse/
Suyuantz Christ uostre espoux/
Il est le roy des roix
Obseruez donc ses loix/
Supportez uoz subiectz/
Administrez iustice/
Uous y estes subieitz.
¶ Uous laboureurs de terre/
Et bons marchans aussi/
Gardez uous de mal faire/
Et de uiure en soucy/
Ne soyez conuoiteux/
Larrons ne cauteleux/
Seruez dieu en uoz cueurs/
Uiuez en patience/
Et uous serez uainqueurs.
¶ Aultre chãson sur le chãt Faictes
sil uous plaist uostre aulmosne.
F
aictz sil te plaist ta saĩte aumosne
A ce pecheur qui na plus rien
Et qui ne trouue/ en soy nul bien
Mon dieu/ cest toy que ie sermonne.
¶ Tu me regiz/ en ta pasture
Tellemẽt/ que rien ne my fault
Sãs ton saĩct pain/ mõ cueur deffault
De men donner prens donc la cure.
¶ Tu me nourris/ en ton herbage
Par ta parolle/ ⁊ sainctz escriptz
Sire donne moy/ les espritz
De la gouster/ en ce uoyage.
¶ Helas tu es/ guide propice
Pour me mener/ droict en syon
Tu es la uigne/ ⁊ moy syon
Ie suis peche/ ⁊ toy iustice.
¶ Sil aduient que satan men uerse
Tu me recoys entre tes mains/
Et me soustiens/ roy des humains
Desprit auec toy ie conuerse.
¶ Ie suis faict fort par ta doctrine/
Par ta parolle/ ⁊ sainct sermon:
De ma deffence/ est le baston
Pour me tenir/ en discipline.
¶ Deuãt moy/ tu as mis la table
De tes diuins enseignemens/
Qui sont certes grandz sacremens
Le pain celeste ⁊ delectable
Mon chief as oing dhuyle de grace
Ton calice est moult fructueux
En endurant ie suis heureux:
Si tu retourne/ a moy ta face.
¶ Puis que ainsi est/ que tu taccorde
De me donner/ ayde ⁊ secours
A toy mon dieu/ iay mon recours
En attendant/ misericorde.
¶ Par foy/ ie auray ton habitacle
Seigneur ainsi tu las promis
A tes esleuz ⁊ bons amys:
Le ciel est ton sainct tabernacle.
¶ A toy iay esleue mon ame/
Tu as faict ma redemption
Iattendz de toy subuention
Qui si attend naura nul blasme.
¶ Aultre chãson/ sur le chant Iouys¬
sance uous donneray.
I
L appartient/ loz ⁊ honnenr
A toy tout seul mon bon seigneur
Quant est de nous: nous sõmes de ire
Urays filz Dadam remplis derreur
Et ung chascun de nous pecheur
La uerite le me faict dire.
¶ Iesus ton filz nostre prelat
Nostre frere/ nostre aduocat
En la croix a eu la uictoire/
Contre satan: ⁊ le combat
Or par ce uertueux debat
Lhomme est mis en honneur ⁊ gloire.
¶ Lamour de luy/ la faict uenir
Uoire sans nostre deseruir
Meritoire/ mais par sa grace
Bien il nous en doibt souuenir
Et recorder iusque au mourir
Lingrat/ me desplaist quoy quil face.
¶ Si pour Christ auons du soucy
De nous/ nen ha pas moins aussi
Amour le uous doibt faire entendre
Mais sil uous griefue destre ainsi
Demandez suy de cueur mercy
Tout uient apoint qui peult attendre.
¶ Aultre chanson/ sur le chãt Grace
⁊ uertu/ bonte ⁊c. Ou sur Ie my re¬
pens de uous auoir aymee ⁊c.
G
race ⁊ uertu/ bõte/ beaulte noblesse
est en mõdieu/ poĩt ne le fault celer
Trop my desplaist/ den ouyr mal ꝑler
Ie hays celuy/ qͥ son hõneur luy blesse.
¶ En mes chãsons/ sõ nom ie magnifie
Car cest le filz/ de dieu le createur:
Et croy quil est/ mon seul mediateur
Et aduocat/ heureux est qui si fie.
¶ ꝗ̈t sõ saĩct nõ/ doulcemẽt ie ĩuoquoye
Mes ennemis/ poͬ me mettre en esmoy
Disoient ainsi/ il est bien loing de toy
Point ne ty fie/ or ainsi ie chantoye.
¶ Uoyci le temps/ de sa misericorde
Il aura donc/ de moy compassion
Iespere auoir/ de luy remission
Pardon aussi/ uerite si accorde.
¶ mõ doux iesꝰ/ iay faict cry lamẽtable
De ꝓfond cueur/ a toy tu le congnoys
Il est en toy/ sire exaulser ma uoix
Tu seras donc/ a ton serf amyable.
¶ Helas seigñr/ si obseruer mes uoyes
En iugement uouloys/ ⁊ les punir
Qui le pourroit/ porter ne soustenir:
ð tes doulx chãtz/ ne orriõs iamais les ioyes
¶ Mais pour autãt/ q̃ tu es tout ꝓpice
Ensemble aussi/ propitiation
En toy iay mis/ mon expectation
Ne me punis point selon ta iustice.
¶ Fie me suis/ a ton uerbe ⁊ promesse
Car tu es tel/ qui ne pourroit mentir
De cest espoir/ ne me peult repentir
Et my fieray/ a tout iamais sans cesse.
Le chrestien/ ayant la congnoissance
Du redempteur/ ⁊ sa benignite
Iusque a la mort/ des sa natiuite
Doibt mettre en luy/ toute sõ esperãce.
¶ Misericorde/ il ha en abondance
quil nest pecheͬ /ne hõe tãt soit uitieux
ne tãt mauuais/ soit hõe ieune ou uieux
Qui de peche/ ny trouue la deliurance.
¶ Puis quil peult dõc/ toute faulte re¬
(mettre
Croyãs qͥl a faict satisfactiõ
De noz pechez/ en sa submission
tres hũblemẽt/ mes fr̃es noꝰ fault mettre
¶ O mõ seigͬ/ tu es le christ tres digne
Destre en syon/ dessus tous adore
Il te appartient/ ton nom soit hõnore
De noꝰ trestous/ en cantiq̃s ⁊ hymne.
¶ Aultre chanson/ sur le chant Celle
qui ma tant pourmene.
M
On dieu/ que iay tant attendu
A eu pitie de ma langueur:
Le filz de luy/ qui est uenu
Icy est nostre protecteur/
Nostre aduocat/ nostre recteur
Gouuernant tout par sa parolle/
REnouuellant aussi le cueur:
Dont il mest aduis que ie uolle.
¶ Il est uenu/ mais en temps deu
Et sest demonstre/ estre sauueur
Car son pere auoit/ larc tendu
Pour nous tuer/ en sa fureur:
Christ fut de paix/ mediateur
Comme lescripture recolle/
Lequel souffrit/ pour nous douleur
Dont il mest aduis que ie uolle.
¶ Pour nous son sang/ a respandu
En la croix/ cõme ung malfaicteur
Et tout le cas bien entendu/
A satisfaict pour le pecheur
Tellement quil nest plus debteur
Car il a efface le rolle
Et loblige/ du crediteur:
Dont il mest aduis que ie uolle.
¶ Mais faulx semblant/ a pretendu
Pour des gens/ auoir la faueur
Que pardon/ nous estoit rendu
Pour estre ung peregrinateur
Patrenostrier/ ou ung ieuneur
Ou ung adorateur dydole
Plus ne le croy/ ce nest que erreur:
Dont il mest aduis que ie uolle.
¶ Par foy satan/ est confondu
Non point pour estre operateur/
Paradis ne nous est uendu
Mais est donne/ par le seigneur
La foy te faict obseruateur/
Des impreceptz de la saincte escolle
De Iesus/ ⁊ non dung prieur:
Dont il mest aduis que ie uolle.
¶ Poures caphars/ ont tout perdu
Puis quil souffist destre gardeur
De la loy/ ⁊ que deffendu
Il est: destre plus pardonneur
Plus ne leur fault de recepueur
Pour mettre argent/ en leur cibolle
Auquel on ne faict plus dhonneur
Dont il mest aduis que ie uolle.
¶ Tout bien de Christ est descendu
Il est de tout bien largiteur
Pour nous en croix il fut pendu
Ce que ne fut iamais prescheur/
Ne sainct martyr/ ne confesseur
Cest Iesus christ qui nous consolle
Qui nous sauue/ ⁊ mect asseur
Dont il mest aduis que ie uolle.
FINIS.
Toy musicien/ garde la sinalephe
Car elle faict discord souuẽt es uoix
La sinalephe/ est faicte ainsi que uoys
Au chãtre auoir/ il faut bõe ãtigraphe.