¶ Le liure des mar¬
chãs/ fort utile a toutes gẽs
nouuellement cõpose par
le sire Pantapole/
bien expert en
tel affaire/
prochain uoysin
du seigneur
Panta¬
gruel.
¶ Prologue de Lauteur.
¶ Le ꝓpos dõt a p̃sent est questiõ/ est autãt
memorable ⁊ digne destre cõgneu/ q̃ nul au¬
tre de quoy on sceust ꝑler/ ⁊ si est la matiere
de soy/ tãt facile/ tãt claire/ ⁊ ueritable/ q̃ de
toutes gẽs biẽ ayseemẽt sera entẽdue/ uoire
certes/ ⁊ des petis enfans/ soyent a Paris/
ou a Lyõ/ a Uenise/ ou en Anuers/ par tous
pays/ terres et seigneuries: car force mar¬
chans y a en chascun lieu/ parquoy la chose
en sera plus euidẽte. Brief/ poͬ le tout dire/
en ce liure/ il ny a pas une difficulte Sorbo¬
nicque. Mais seulemẽt aucũs abuz trop ma
nifestes sõt briefuemẽt touchez. Et pourtãt
qͥl ny ait si hardy qͥ alẽcõtre uiẽgne murmu¬
rer/ Autremẽt ex nũc ꝓut ex tunc et ecõtra/
cest adire/ des maintenant cõme alors per¬
emptoiremẽt il est cite/ ad diem nisi ⁊c. pour
cõparoir en la presence de la haulte maieste
du preux ⁊ uenerable seigͬ Pãtagruel/ leq̃l
droictemẽt en scaura iuger: car autresfois il
a sentẽtie merueilleusemẽt au ꝓffit des par¬
ties/ cõe il apꝑt en ses Annales ⁊ Cronicq̃s.
Dieu a tousiours en soit loue. Amen.
¶ Cy commence le liure
des marchans.
E¬
Stat de marchandise/
pour le tẽps de ceste uie
mortelle/ est tant neces¬
saire que sans iceluy
bõnemẽt on ne peult uiure. Il est
louable et fort utile/ pourueu qͥl
soit fidelement entretenu. Quil
soit necessaire/ uiue experience
apꝑtemẽt le demõstre/ car certes
il est besoing que labõdãce dung
pays supplie ⁊ satisface a ce qui
deffault en laultre. Et par ainsi
personnages laborieux/ diligẽs/
industrieux/ sont requis poͬ len¬
tretenement de la chose publicq̃/
lesquelz sans finesse/ sans frau¬
de ou cautelle/ ayent a distribuer/
cõmuer/ changer/ cõseruer/ ⁊ trãs¬
porter/ plusieͬs sortes de marchã¬
dises dũg lieu en aultre/ selõ lexi¬
gence du tẽps/ ⁊ necessite du peu¬
ple. Ausquelz loyaulx marchans
est bien licite cõme a bons ⁊ fide¬
les seruiteurs de la chose cõmu¬
ne/ moderement gaigner ⁊ proffi¬
ter sur leur marchãdise pour len¬
tretenement de leur estat/ de leur
personne ⁊ famille/ mais que ilz
marchandent en toute loyaulte/
sans circonuention ⁊ dõmage de
leur prochain/ sans tromperie ou
aucune deception: car si en eulx
nest trouuee fidelite/ ⁊ entiere ue¬
rite/ ilz ne sont pas marchans/
mais plus tost affectez larrons/
si cauteleux galans.
Cest estat dont ie parle/ autãt
que en la chose tẽporelle ⁊ ciuile
est honnorable/ autant est il en la
chose spirituelle ⁊ diuine/ maul¬
dict ⁊ detestable. Et toutesfoys
dieu a permis en sa fureur/ que au
lieu de bõs pasteurs ⁊ ueritables
ministres de sa saincte parolle/
soyent en leglise suruenuz/ ie ne
dis pas seulemẽt gros marchãs/
mais furieux larrons/ ⁊ insatia¬
bles loupz rauissans.
Ne seroit il pas iuge trõpeur ⁊
larron/ celuy qui uendroit la cho¬
se qui nest pas sienne? ou qui par
subtil moyen au lieu dor ⁊ dargẽt
uẽdroit estain ou cuyure? ⁊ lache¬
teur seroit il pas trompe ⁊ deceu?
Ainsi certes (lõg tẽps ya) au grãd
detriment des ames/ des corps/ ⁊
biẽs du pouure peuple/ noꝰ en est
prins/ quand au lieu de fideles
seruiteurs de dieu/ qui debuoient
cõduire ⁊ enseigner le pouure mõ
de a la uoye de salut/ sont entrez
non par lhuys qui est Iesuchrist/
mais par uiolence ont mõte par
autre lieu/ faulx imposteurs. Et
(cõme sainct Pierre dit) maistres
mẽsongiers/ introduisans sectes
de perdition/ renonceãs le seigñr
qui les a racheptez/ blasphemãs
la uoye de uerite/ lesquelz en aua
rice par fainctes parolles de noꝰ
ont marchande/ car telz ouuriers
diniquite/ nont riẽs oublie/ riẽs
obmis/ riens delaisse/ dequoy par
cauteleuses inuẽtions ne ayent
marchãde a leur plaisir ⁊ uouloir.
Il nest esprit quil sceut cõprẽ¬
dre ne lãgue declarer/ toꝰ les mar¬
chez de ces marchãs/ mais dune
si grãde abisme/ ⁊ ꝓdigieuse mul¬
titude/ aucũs pointz il noꝰ fault
toucher/ laissãs le residu a pẽser/
a gens de plus subtil entẽdemẽt.
Ces marchãs dõt icy est que¬
stion sõt cauteleux a merueilles/
⁊ tant ont multiplie leur marchã
dise/ ⁊ ouuraige/ quilz nont laisse
uille ne uillage/ montaigne ne
ualle/ quilz ne ayent remply de
leurs bouticques.
Oncques ne furẽt plus fins
regnardz/ car toutes choses ont
mis soubz leur grippe/ et pour
mieulx demener leur practique/
donnẽt a entendre que tout leur
cas est tres grand bien/ ⁊ ne plus
ne moins q̃ la faulce royne Iesa¬
bel paingnoit ses yeulx ⁊ toute
sa face de couleur rouge ⁊ aultres
farderies/ poͬ sembler belle. Ainsi
ses conuoiteux de gloire/ auari¬
cieux marchãs/ fardent leur ou¬
uraige attribuãs a eulx mesmes
ce que appartient au seul dieu/ cõ
me iustice/ uertu/ sapiẽce/ pardon/
misericorde/ remission de peche/
ayãs tousiours en la bouche sire
dieu/ graces a dieu/ au nom de
dieu/ de lautorite de dieu/ de saĩct
Pierre ⁊ sainct Paul ⁊c. Uoyla
le fard/ ⁊ la paincture de leur ma
lice/ aultrement ilz scaiuent bien
que de eulx on ne tiendroit cõpte/
⁊ q̃ leur cas tãtost seroit a ruine.
En marchandant font bonne
myne/ ⁊ se desguisẽt cõmunemẽt/
ayãs quasi tous la teste plumee/
tondue/ ou pelee: pourtant est il
escript/ que nul ne pourra ainsi q̃
eulx marchander sil na le nom
ou marcque de la beste.
Ilz marchãdẽt/ ilz traficquẽt/
ilz uendent/ ilz reuendẽt/ ilz chã¬
gent/ permutent et rechangent/
par ensemble a la grand sorte: ⁊ a
ainsi faire apprennent les ungz
les aultres/ cest leur uocation et
mestier. Leur tẽps a marchãder
est tousiours prest/ toutesfoys si
ont ilz aucunes grosses foyres/
selon le temps ⁊ la saison/ ⁊ tous¬
iours aux ioꝰs de grãdes festes/
tout a lopposite daultres mar¬
chans. Quand Pasques/ Pen¬
thecoste/ la Toussainctz/ Noel/ ⁊
iours semblables que eulx mes¬
mes ont ordonne suruiẽnent/ toꝰ
marchãs cessent fors ceulx icy:
Car il nest mestier ne marchan
dise quand il leur plaist quilz ne
faicẽt cesser/ affin que eulx tous
seulz puissent marchander ⁊ be¬
songner/ ⁊ que ung chascun leur
uiengne faire hommage/ pour¬
tãt que cela sert beaucoup a leur
gaignage.
De tous aultres marchans
sont differẽs: car on nen uoit gue
res qͥlz ne soient cõtens de q̃lque
train/ les ungz de draps/ les aul¬
tres de bestiail/ aucũs de soye ou
de metaulx/ les aultres de pain
ou de uin. Mais ceulx icy tout
en ung coup ont tout rauy/ pour
toutes choses mettre en uẽte/ cest
ung monde que de leur cas/ riẽs
ne leͬ est eschappe/ dequoy a leur
plaisir nayent marchande/ uoire
dhommes/ de femmes/ de petis
enfans/ nasquis ⁊ non point en¬
cores naiz/ des corps/ des ames/
⁊ esperitz des uiuãs/ des mortz/
des biens uisibles/ ⁊ inuisibles/
du ciel/ de la terre/ ⁊ des enfers/
des uiandes/ des temps ⁊ iours/
de mariage/ de uestemens/ rasu¬
res/ oinctures/ acoustremens/ de
bulles/ de pardons/ indulgẽces/
remissions/ dossemens/ aultres
reliques et rogatons/ expectati¬
ues/ dispenses/ exemptions/ de
sacremẽs/ ⁊ sainctes oeuures de
dieu. De pain/ de uin/ dhuyle/ de
laict/ de beurre/ de fourmage/
deau/ de sel/ de feu/ de fumiga¬
tions/ ceremonies/ encensemẽs/
chansons/ melodies/ de boys/ de
pierre/ de cõfrairies/ inuẽtions/
traditiõs/ loix impostures/ ⁊ sãs
nombre de telles choses/ par les¬
quelles le pouure peuple est tant
abysme/ tant ronge/ tant deuore/
⁊ de son dieu si eslonge/ quil nest
possible de le croyre.
Par telz marchãs/ parolle de
uerite est empeschee/ corrõpue/ ⁊
blasphemee/ poͬ la leur tres faul¬
ce ⁊ adulterine en toutes places
exalter/ annoncer/ ⁊ publier/ non
pas sans cheremẽt la uendre/ car
oncques parolle de procureur ou
dauocat/ de orateur ou medecin/
ne fut si chere cõme la parolle de
telz patriarches.
Besoing seroit q̃ le grand pa¬
steur/ nostre bon saulueur ⁊ redẽ¬
pteur: qui de son sang nous a ra¬
cheptez/ non par or ⁊ argent ou
choses corruptibles/ uint en puis
sance dechasser ses gros matins/
brigãs/ marchãs/ fins chãgeurs
⁊ abuseurs/ qui occupent le tẽple
de dieu/ ce que par figure il a au¬
tresfoys faict en Hierusalem/ et
quãd son bon plaisir sera/ en uer¬
tu de son esprit/ par le glaiue de sa
saincte parolle une telle oeuure
parfera.
Las quãd sera ce q̃ nous uer¬
rõs accõply ce que dieu a promis
par son ꝓphete Zacharie: disãt/
Il ny aura plus de marchand en
la maison du seigneur dieu en ce
tour la. O iour tres desirable tãt
heureux seront ceulx qui te uer¬
ront/ certes cest grãd merueilles
q̃ le monde peult soustenir ung si
horrible ⁊ oultrageux fardeau/
car il ny a desolation sur la terre/
qui ne soit uenue par ces espou¬
uẽtables ⁊ fallacieux marchãs.
Et cõbien que leur cas soit si
merueilleux que impossible est le
scauoir plainement escripre/ si
fault il aucunemẽt toucher leur
habilite/ ⁊ gentilz tours de fines¬
se. En leur practique sont fins et
habiles/ plus sans doubte quil
ne semble.
Nest ce pas grãde habilite de
bien uendre/ en uendant estre biẽ
payez/ ⁊ que lachepteur finable¬
ment nen aye riens fors que la
ueue? Maistre Gõnin a grand
peine le poͬroit faire/ mais ceulx
icy le ferõt bien/ Quil soit ainsi
chascũ le uoit/ mais ung chascũ/
pas ne sen apperceoit/ tãt ont en¬
dormy/ aueugle/ ⁊ abesti le pouure
monde. Probation/
Entre bõs marchans/ on ne a
point ueu/ qui iamais ayẽt uẽdu
la seulle ueue de leur ouurage/
Mesmes ilz disent en leur com/
mun langage/ la ueue nen couste
riẽ. Mais ceulx icy semblables
a basteleurs ou mommeurs/ ont
bien aprins de le faire: car sans
cesser ilz scaiuent bien cheremẽt
uendre ⁊ reuẽdre la seule ueue de
leur bagage. Ce que ie dis est
mieulx ꝯgneu aux bõnes uilles/
la ou si aucun de dieu par mort
est appelle/ soubdain par ces mar
chãs est demãde/ si pour le corps
cõduyre en terre/ on ueult le beau
drap/ le plus petit/ ou le moyen.
Pareillemẽt si on ueult la belle
croix/ ou la moins belle: ⁊ selon
la sorte fault le payement. En
quoy sont trop abusez pouures
gens: car le tout bien considere/
tant au mort q̃ a lachepteur lung
uault autant cõme laultre. Du
mort il est certain: car cõbien que
on le saiche fort couurir il na gar
de de suer/ ne pour la beaulte du
drap se rire ou esmouuoir. Quãt
au pouure fol achepteur/ il est no
toire: car cõbien quil saiche bien
payer/ riẽs nen reporte q̃ la ueue/
⁊ sera lendemain poͬ ung aultre
faict le pareil. Ainsi scaiuẽt bien
ces maistres pillars habillemẽt
desployer ⁊ monstrer/ puis apres
proprement reployer ⁊ remporter
leurs tricques ⁊ coquilles.
Oultre/ nest ce pas habilite/
de scauoir uendre sa marchãdise
plus chiere selon la sorte des ha¬
billemens dequoy le marchand
est acoustre? uoire et sans que la
marchandise en soit meilleure?
Telle chose en aultres marchãs
quẽ ceulx icy iamais ne fut ueue/
⁊ toutesfois sãs cesser ilz le font/
sans que aucunemẽt on y aduise/
ou que personne y pense.
Nest pas ie uous demãde la
messe (ainsi quilz parlent) dung
chanoine plus chiere que dung
uicaire? dung abbe q̃ dung moy¬
ne? dung euesque q̃ dung doyen?
⁊ aĩsi des aultres/ Et toutesfoys
ilz disent eulx mesmes q̃ la messe
dung meschãt uault autant que
dung autre/ ce q̃ bien noꝰ croyõs.
Parquoy ie leur demande dune
mesme marchãdise dõt uiẽt telle
diuersite de pris? De respõce nõt
ilz point sinon pour la diuersite
dacoustremẽs/ en laquelle chose/
totallemẽt sõt semblables a une
ribaude/ laquelle uend sa turpi¬
tude plus ou moins chere/ selon
la sorte de ses uestemens. En ce
passage serõt bien ayses ces gros
paillardz/ quand ie les traicte si
doulcement/ de les cõparer seule¬
ment a une ribaulde/ ⁊ que ie ne
les ay pas uoulu cõparer au trai
tre Iudas/ ainsi que faict ung de
leur liures nõme/ Stella clerico¬
rum: la ou le beau liure dit en ce¬
ste maniere. Qui missam cele¬
brat pro pecunia uidetur mihi di
cere: quid uultis mihi dare/ ⁊ ego
uobis eum tradã/ cestadire. Qui
celebre messe pour pecune/ il me
semble quil dit. Que me uoulez
uous dõner ⁊ ie le uous liureray.
Uoicy de terribles marchãs qui
ainsi marchandẽt de leur dieu. Il
uendẽt dieu ⁊ diable/ rien ne leur
eschappe. Ilz cõiurẽt/ ilz charmẽt
le tẽps/ la gresle la tẽpeste/ bref en
toutes choses ilz font rage/ trop
plus subtilz que Panurge.
Ilz sont fins ⁊ habiles tant
que de peu ou rien scauent faire
leͬ cas/ entre autres choses/ quasi
tous sont marchãs de cire/ mais
sur la terre il ny a apoticaire ne
cirier qͥ en ceste maniere en sceut
ouurer/ uiẽdra au tẽple quelque
poure sotte/ (nõmez la si uoꝰ uou¬
lez deuotte) attacherune chãdelle
cõtre ung pilier. Et mon marchãt
qui la regarde ⁊ dempoigner ⁊ de
souffler/ ⁊ pour le pris la reuẽdra
a ung autre/ qui au lieu mesme la
remettra. Et mon marchant qui
faict le guet/ ⁊ dempoigner ⁊ de
souffler/ et a ung autre la baille¬
ra/ qui bien tost la remettra/ et le
marchãt dẽpoigner ⁊ de souffler/
⁊ sans cesser tout le iour ainsi fe¬
ra. Parquoy biẽ tost riche se trou
uera/ car comme uous uoyez tout
luy retourne/ argent ⁊ marchan¬
dise aussi.
Peu de cire leur faict grand
bien soyẽt gros marchãs ou me¬
nus/ car tous communement en
usent/ les petis la uendẽt ouuree
en chãdelles/ mais les plus gros
la uendent par loppins attachee
sur papier/ ou a la queue dung
parchemin/ ce que ie dis enten¬
dent bien/ a tout le moins offi¬
ciaulx/ selleurs/ copistes/ datai¬
res/ chicaneurs/ secretaires de
abbez/ deuesques/ archeuesques
⁊ carpinaulx.
Le grãd galiffre/ ie dis le grãd
preuost de ces marchãs/ qui est le
plus habile de toꝰ tient sa bãcque
a toutes gẽs/ cõuertissant le plõb
en or. Onc sur la terre on ne uit
tel allrimiste/ qui soubz le plomb
par luy ⁊ les siens trouuast telle
ueine dor. Ce q̃ Panorme le bon
marchant/ en ses escriptz na pas
cele/ quant par elegãce ciceronia¬
ne ou pour le moins barbariẽne/
il a ainsi escript. Dicunt aliqui
quod nuntii pape nõ sunt deaura
ti sed plumbati: sed dic nihilomi¬
nus quod possunt dici deaurati:
quia dãt plumbum ⁊ reportãt au¬
rum/ cestadire/ aucuns disent que
les messagiers du pape ne sont
point dorez mais plombez: mais
toy neãtmoins dis q̃ on les peult
dire dorez/ car ilz dõnẽt le plomb/
⁊ emportẽt lor/ cecy se appelle be¬
sõgner a laise du corps/ a tel ou¬
urier toutes choses sont propres
a marchãder ⁊ desrober/ ⁊ poͬ son
cas mieulx pallier/ le nom de sã¬
ctissime receoit.
Dauantaige leur singuliere
habilite sest bien mõstree/ quand
dung rien sont uenus a si grans
biens/ quilz ont usurpe ⁊ obtenu
pres q̃ toutes les richesses de la
terre/ cõme royaulmes/ duchez/
contez/ principaultez/ barõnies/
uilles/ seigneuries/ rẽtes/ herita¬
ges/ maisõs/ uignes/ possessiõs/ ⁊
tout ce que on peult dire. Ie suis
certes hõteux dy penser/ ilz ont
tout englouty/ tout aualle/ ilz
ont desherite princes ⁊ roys/ sei¬
gneurs/ marchans/ bourgeoys ⁊
gens de tous estatz/ ⁊ tout sans
plus au cõmẽcement pour en hy¬
pocrisie/ auoir bien faict la chate
mitte: mais maintenãt ilz sont
si riches ⁊ puissantz/ q̃ a force ilz
le detiẽnẽt/ ⁊ plus tost uouldroiẽt
le ciel/ la terre/ la mer/ ⁊ tout ce qͥ
est en iceulx estre ensemble mesle
⁊ fõdu q̃ iamais riẽs leur eschap¬
pe. Et pourtãt ilz suscitent/ il es¬
meuuẽt guerres/ debatz/ noises/
turbations/ ilz bruslẽt/ ilz tuent/
llz persecutẽt/ ilz emprisonnẽt/ ilz
deschassent a leur pouuoir tous
ceulx qͥ a eulx cõtredisent. De li
ures/ ou escriptures sainctes/ nõt
pas besoing pour maintenir leur
cas/ mais par force le maintien¬
nẽt ainsi que feroiẽt meurtriers
et brigans.
O pesans loupz/ loupz insa¬
tiables qui nauez riẽs espargne
q̃ nayez tire soubz uostre pate/ tãt
bien a sainct Paul de uous par¬
le/ quãd en ceste maniere il a dit.
Ie scay q̃ apres mon departemẽt
entrerõt loupz rauissans/ qui ne
espargneront pas le troupeau.
De telz marchãs il est escript en
la premiere a Timothee/ en Eze
chiel/ ⁊ plusieͬs autres passages.
Sil est question diniquite/ ia¬
mais entre marchãs on ne uit la
pareille/ car bons marchãs/ seu¬
lemẽt presentẽt leur marchãdise/
exposant icelle pour certain pris
a qͥ la ueult/ ⁊ nul nest cõtrainct
den acheter ou prendre. Mais
ceulx icy font aultremẽt/ car ru¬
demẽt ilz contraignẽt le monde/
⁊ bon gre mal gre fault par leurs
senglantes mains passer/ et con
uiẽt sans nul respit a leur uolun
te leur faulce marchandise ache¬
ter/ aultrement on est hereticque
prouue/ qui na argẽt/ fault qͥl en
cherche/ ⁊ ne deust il riẽs demeu
rer. Le cas est tel. Quelq̃ po¬
ure hõme sen ua mourir charge
de fẽme ⁊ petis enfans. La chose
est pitoyable qui requiert miseri¬
corde/ ⁊ pour la poure uefue cõso¬
ler/ on luy deburoit certaines
aulmosnes distribuer/ pour a elle
subuenir ⁊ sa famille. Mais au
lieu de bien y pourueoir/ ces in¬
humains ⁊ cruelz marchans/ du
tout la uiẽnẽt paracheuer/ ⁊ fault
force ou droict/ quilz ayẽt ce quilz
demãdẽt/ pain/ uin/ offrãdes/ chã¬
deles/ beuf ou uache/ robbe ou
hocqueton/ bon repas/ argent/ et
priuera/ le tout soubz lombre de
Requiẽ/ de Profũdis/ ⁊ Libera.
Et puis q̃ en tel propos nous
sommes/ qui iamais telle iniqui
te a cõgneu entre marchãs q̃ en
ceulx icy? Lesquelz publicq̃ment
sans hõte ne uergõgne/ uendent
cela ou ilz nõt rien/ mesme le uen
dent au persõnages ausquelz de
droict il appartiẽt/ uoyre ⁊ qͥ pis
est/ mille foys ⁊ plus/ uendẽt une
mesme chose. Respõdez moy/ les
cloches du mõstier qͥ les fist fai¬
re/ a qui sont elles? Pareillemẽt
la terre du tẽple/ ou du cimitiere/
a qui est elle/ dont est elle uenue?
Les ont aportees ces faulx mar
chãs? Est ce de leur paternel he¬
ritaige? Il est certain que non:
mais appartiẽnẽt au peuple ⁊ pa
roissiens. Ie leur demãde dõcque
dont leuruient une telle audace/
de ainsi uẽdre le son des cloches/
qui nont pas faict faire/ ⁊ aussi qͥ
nont pas peine de sonner/ car ilz
sõt trop delicatz menestriers/ ou
de ainsi uendre ⁊ reuẽdre la terre
ou ilz nont rien? certes selon leur
acoustumee facon cest une terre
bien chere/ qui tãt de foys si iniu
stemẽt est paye/ car cest tousioͬs
a recõmencer. Ilz me respõdront
(cela ientẽdz bien) q̃ cest le droict
de leur eglise/ ce que facilemẽt ie
leur accorde: car proprement le
droict de leur eglise/ cest dempoi¬
gner/ ðscorcher/ rauir/ ⁊ desrober:
ce que en leglise de Iesuchrist ia¬
mais ne se faict. Et pourtant cõ¬
siderez pouures gẽs/ de q̃lle part
sont telz marchãs. Iesuchrist cõ¬
mãde bailler pour neãt ce quil a
dõne/ ⁊ ces meschãs en gros oul¬
traige ainsi en uiennẽt marchan
der/ par ce monstrãs appertemẽt
que auec Christ nõt riẽs cõmun.
Monstrãs aussi estre de trop pi¬
res que nestoient pouures cana¬
neens/ quand la bonne Sarra en
dieu print son repos/ car pour le
droict de sepulture ne uouloient
rien prẽdre de Abrahã/ mais luy/
uoulãt auoir aucũ droict en icel¬
le terre/ prefigurant que quelque
iour selon la promesse diuine ue¬
ritablemẽt du tout elle seroit siẽ¬
ne/ uoulut bailler aucun argent a
Ephron filz de Seor/ pour certai¬
ne possession/ la ou estoit ung dou
ble sepulchre/ laq̃lle possessiõ luy
fut entieremẽt baillee ⁊ adiugee
en heritage/ auecques les arbres
qui y estoient: ⁊ par ainsi il est cer
tain q̃ ce pouure payen ne print
point argẽt de Abrahã poͬ neãt:
mais luy bailla ung tres bel he¬
ritage/ ce q̃ ne fõt pas ces beaulx
marchãs aux pouures gens/ car
sans cesser prẽnent force argent/
las ⁊ ne scait on pourquoy.
Mais pour passe tẽps/ faict
il pas bõ ueoir aucunesfoys ung
tas de cõtrefaictz galãs publicq̃¬
ment se combatre/ pour auoir le
corps mort ou (pour mieulx dire)
la charõgne de quelque persõna¬
ge? Grisars se harpillent contre
grisars/ Frãciscains contre Do
minicains/ Augustĩs cõtre Car¬
mes/ noirs cõtre blãcz/ enfumez
cõtre bigarrez. Piars cõtre croi¬
sez/ prebstres contre moynes/ cu¬
rez cõtre chanoines/ ⁊ toute telle
sorte de canaille/ que on deburoit
dechasser cõme corbeaulx ⁊ gros
matins: ce que ie dis est manife¬
ste/ ⁊ encore ne peult on aduiser
de quel esperit telz marchãs sont
agitez. Qui les meut de ainsi cõ
me chiens effronteement courir
apres la proye/ sinon le desir de
bien maintenir leur grasse soup¬
pe/ leur ribauldise/ ou (cõme il di¬
sẽt) leur estat/ cest adire/ leur gour
mãdise ⁊ trop friãde cuisine. On
le uoit bien ⁊ nul ny met remide.
Que faictes uous nobles ⁊ uer¬
tueux princes/ seigñrs ⁊ dames/
que nauez uous sur ces marchãs
icy regard? Et nõ obstãt que par
orgueil ilz ne ueullẽt pas estre ui
sitez: si auez uous ueullẽt ou non
sur eulx autorite/ ⁊ a uous appar
tient de chastier/ de corriger ⁊ re¬
primer les grãs exces de telz lar
rons/ faictes le donc affin quil
naduiẽgne que de uous soit ueri¬
fie/ ce q̃ dict Esaie. Tes princes
sont infideles/ cõpaignõs des lar
rons: Mais plus tost q̃ en la pre¬
sence de dieu uiuãt/ duquel por¬
tez le nom/ qui uous a donne la
puissance du glaiue/ pour en user
a son hõneur/ deffendãs les inno
cens/ punissans tous malfai¬
cteurs soyez trouuez fideles ⁊ ue
ritables/ cõsentãs a tout bien/ re¬
sistans au mal de uostre puissan
ce pour sa bonne uolunte/ car par
luy estes uous a ce cõmis/ et luy
seul uous peult exalter ou depri¬
mer/ en la uie presente et future:
⁊ de ce soyez acertenez si uous ta
chez lhõnorer ilz uous hõnorera/
si uous lexaltez il uoꝰ exaltera.
Par sa sagesse les roys regnẽt
⁊ les seigneurs dominẽt/ ⁊ ordon
nẽt sainctes ordonnances. Et le
mespris de la uolunte ⁊ sagesse di
uine: est cause de tous maulx/ sur
roys/ princes/ seĩgneurs/ pays et
nations: ce que on a peu ueoir
en Dauid/ Solomon/ Ezechie/
Achab/ Manasses/ ⁊ sẽblables.
Et ne fault pas que aucun ayt
crainte en auanceant lhõneur de
dieu/ ainsi que a eu le simple Se¬
dechie/ craignãt plus les princes
de Iudee ⁊ de Hierusalem que le
seul dieu/ ne croyãt au conseil du
bon Hieremie. Lequel Sedechie
par apres toutesfoys a trouue
uray tout ce que le prophete luy
auoit dit/ ⁊ a este priue du biẽ qui
luy estoit propose. Car il nest en
la puissãce des hõmes/ de priuer
les roys de leurs corõnes: mais
au seul dieu appartiẽt/ qui trãsfe
re les royaulmes comme il luy
plaist/ lequel sil est pour uoꝰ/ qui
sera contre uous?
O si ainsi promptz ⁊ uigilãs
nous estiõs a procurer lhonneur
de dieu/ cõme sont promptz ⁊ dili
gens ces cõuoiteux marchãs de
estre apres leur cas/ pour biẽ gar¬
der que rien ne leur eschappe/ las
que la chose iroyt bien.
De leur estude ⁊ diligẽce nest
besoing de parler chascun le uoit/
ilz ont cẽt yeulx tousioͬs au guet
cõme le chat apres la souris/ onc
ques Ianus ne uit plus cler de¬
uant ⁊ derriere. Si les cloches sõ
nent en aucun lieus (ainsi qͥlz par¬
lent) pour ung obit/ ⁊ gentilz ga¬
lans de courir/ mais dieu scait
quelle dragee.
Si le maistre ou la dame dune
maisõ est malade/ mais qͥlz soyẽt
aucunemẽt riches/ car de poures
ne tiẽnent cõpte/ ⁊ quil y ayt ap¬
parẽce de mort/ ⁊ marchãs apres
pour recõmãder leur bouticq̃/ leur
fabricque/ leglise/ le monstier q̃lq̃
fõdation/ anniuersaire ou aultre
donatiõ testamẽtaire. On a beau
faire/ iamais du lieu ne partirõt/
quilz nayent q̃lque butin/ ⁊ dieu
scait quelles finesses/ q̃lles faul¬
setez ⁊ cautelles de iour en iour y
si cõmet. De la maison de la fa¬
mille/ ou des enfans/ en pẽse qui
pourra/ mais quilz ayẽt ce quilz
demandent/ il leur suffist.
Si quelque gẽs se marient/ et
marchans la/ pour uisiter le lict
de lespousee.
Si quelque fẽme est acouchee
⁊ gẽs apres/ pour estre de la feste.
Bref soit a la uie soit a la mort/
tousiours scauent practiquer/ en
leur cas iamais il ny a fin/ cest
tousiours a reffaire.
Et pour leur cas a leur mode
mieulx disposer/ pas ung deulx
ne se marie/ affin de plus a leur
ayse ribaulder/ de passer temps/ ⁊
uiure sans soulcy.
Cõclusion/ il fault noter que
entre une si grande cohorte de
marchãs/ il en y a de deux sortes/
toꝰ neãtmoins uiuãs en impur¬
te de celibat. Desquelz aucuns
gouuernent leur cas par grosse ⁊
rude tyrãnie/ les aultres par bel¬
le hypocrisie. Les premiers sont
ceulx qui appertemẽt cõtraignẽt
le peuple/ pour leur marchandise
achepter/ ⁊ ny a remide/ il fault
passer par la/ ou estre par eulx
meurtry ⁊ tue/ ou pour le moins
de leur synagogue excommunie.
Les aultres qui nõt peu usurper
telle puissance de cõmãder/ sõt ue¬
nus par aultre moyẽ/ cestassauoir
en apparence de pourete/ sur leur
col portãs besaces/ tant simple¬
ment faisans la chate mitte/ et a
force de fines mines/ cõe Esseẽs/
Saduceens/ ou Pharisiẽs/ se sõt
uendus eulx mesmes. Aucunes¬
foys ont aux malades baille leur
propre habit/ pretẽdans quelque
sanctite/ lequel toutesfoys par
apres au centuple leur est paye/
ainsi scaiuent ilz bien sans y tou
cher subtilement besongner et
marchander.
Puis on a ueu ces papelars/
ces fines bestes freres caffars/ en
leur chemin baissant les testes/
porteurs de grĩguenauldes/ mar
chandãs de leurs bõnes oeuures
⁊ merites/ cõme silz en auoyent a
reuendre. Et publicquement ont
dõne entendre q̃ les amys ⁊ biẽs¬
faicteurs de leur ordre poͬ les me¬
rites de ces beaulx peres/ ont du
tout paradis gaigne/ estaignãs
la foy/ mettãs en obscurte le tres¬
sainct nom de Iesuchrist/ ⁊ blas¬
phemãs apertemẽt la grace ⁊ mi¬
sericorde du seigñr dieu/ laquelle
ne se cõqueste par oeuure ou meri
te/ aultremẽt ce ne seroit pas gra
ce. Et toutesfoys par telles men¬
songes ⁊ exquises fictiõs se font
nourrir ces arrogans superci¬
lieux/ ces gros truans ⁊ misera¬
bles uẽtres/ au simple populaire.
Miserables puis ie bien dire/
car sur la terre iamais ny eut gẽs
en toutes sortes plus malheu¬
reux. Ce q̃ ie dis est uerite/ ainsi
que en bref tẽps (si quelcun ne me
preuient) iay bien espoir en ung
particulier liure declarer/ si aper¬
temẽt que ung chascun le cõgnoi
stra: non pas pour desir ou affe¬
ction de mesdire: mais affin q̃ de
telz faulx prophetes qͥ au dehors
semblẽt estre simples brebis ⁊ au
dedens sont loupz rauissans/ les
brebis de Iesuchrist se puissent
garder. Et aussi q̃ les ueritables
brebis qui sõt parmy eulx (car cer
tes il en ya) auec layde du grand
pasteur sen puissent deliurer.
Et ne fault point en cecy q̃ on
se arreste au grand nombre/ a la
multitude/ a leurs richesses et
puissances/ car trop mieulx uault
oyr le seul Michee q̃ les quattre
cẽs prophetes. Le seul Helie que
tous les sacrificateurs de Baal.
Le bon ⁊ simple Symeon ⁊ lan¬
ciẽne uefue Anne/ q̃ tous les pha
risiens/ sacrificateurs/ scribes et
docteurs/ qui de la maisõ de dieu
auoyent faict une spelunce de
meurtriers. Desquelz nostre sei¬
gneur doint bien tost cõgnoistre
les successeurs/ a tous princes ⁊
seigneurs/ gẽs de scauoir ⁊ dau¬
ctorite/ affin de bien y remedier ⁊
pourueoir/ que la uengeance de
dieu ne tombe sur le pouure peu¬
ple ⁊ toute la terre.
Apres dõcques auoir aucu¬
nement parle de ces fins mar¬
chãs/ ie me deporte pour mainte¬
nant de parler dũg grand troup¬
peau de marchandes/ autant ou
plus fines que les marchãs/ les¬
quelles se sont nõmees moynes¬
ses/ nõnains/ recluses/ beguines/
religieuses/ chanoinesses/ ⁊ telle
sorte de uermine/ reseruant ceste
matiere/ certes qui nest pas mai¬
gre/ pour q̃lque aultre saison.
Pour le present si iay mal (ou
peu) dict/ ie remetz le tout au iu¬
gement des plus sages/ fideles
amateurs de uerite/ ausquelz hũ¬
blement ie supplie/ accroistre/ am
plier/ ⁊ dilater ce q̃ tãt briefuemẽt
iay uoulu passer/ craignãt aux le
cteurs dõner ennuy/ par mon ru¬
sticque langaige.
Il me suffist auoir aucune¬
ment mõstre le mal qui tãt nous
blesse/ pour seulemẽt dõner occa¬
siõ a gẽs de bon desir/ de cy apres
ung peu plus y aduiser. Esperãt
finablement par la bonte du pe¬
re de misericorde/ quelque bonne
deliurãce/ leq̃l par sa grace nous
uueille tous deliurer des tene¬
bres derreur/ de faulsete/ de idola
trie ⁊ infidelite/ en laquelle som¬
mes miserablement tõbez/ pour¬
tant que nous auons delaisse sa
pure et saincte parolle/ suyuans
noz opinions ⁊ folles fantasies.
Car Sathan le tentateur enne¬
my de nostre salut par cautelle se
transfigurant en ange de lumie¬
re soubz umbre ⁊ couleur de ueri¬
te/ tousiours contreuient a la uo¬
lũte de dieu. Ainsi que entre aul¬
tres choses il appert du corps de
Moyse/ lequel fut ensepuely de
dieu/ ⁊ iusques au iour presẽt ia¬
mais homme ne trouua son se¬
pulchre/ non obstant que le dia¬
ble se soit efforce de le reueler et
monstrer: mais lange de dieu luy
resista inuocquant contre luy la
puissance du seigneur/ car certes
ce faulx serpent uouloit abuser
du corps/ des os/ et reliques du
sainct prophete/ tachant la esle¬
uer quelque lieu de deuotiõ/ quel¬
que beau pelerinage/ ⁊ une plai¬
sante et nouuelle maniere de ser¬
uir a dieu/ aultre que celle quil a
commande/ laquelle chose les
prophetes par apres ne eussent
peu condemner ⁊ reprendre sans
estre accusez manifestemẽt dinfi
delite ⁊ de malice/ attendu la san
ctite ⁊ grande excellence diceluy/
par lequel dieu auoit faict oeu¬
ures si admirables: car les hom¬
mes folz/ sans iugement/ regar¬
dent les oeuures des sainctz tant
seulement ⁊ oublient celuy qui
par eulx faict telles oeuures.
Certes soubz telle apparence et
couleur de bien/ le diable eut en ce
lieu la grãdemẽt triumphe/ ainsi
que despuis il a faict/ ⁊ de iour en
tour tache faire en plusieurs
lieux. Tesmoing sainct Re¬
gnault a Paris. Le dieu des Ia¬
copins a Berne/ ⁊ aultres ĩfinitz
abus. Las que dhorreur il est sur
uenu en luniuersel monde/ par
ce moyen/ les marchans ont bien
gratte/ ont bien pille/ ont bien
amasse par ce pertuys/ mais si ie
uouloys plus amplement ouurir
⁊ dilater ce qui est soubz ceste um
bre cache il fauldroit faire tout a
part ung bien grand liure. Par¬
quoy ce propos pour une aultre
foys ie differe. Attendant layde
du seigneur lequel a tousiours
soit loue/ exalte/ ⁊ magnifie par
son seul filz bien ayme nostre sei¬
gneur Iesuchrist/ qui de son sang
noꝰ a purgez. Iceluy soit beneist
es siecles des siecles. Amen.
¶ Imprime a Corinthe/ le
.xxii. Daoust/ Lan
Mil cinq cẽs
.xxxiii.
Non omnibus datum
est adire Co¬
rinthum