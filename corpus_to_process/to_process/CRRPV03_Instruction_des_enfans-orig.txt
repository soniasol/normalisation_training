¶ Linstruction des
enfans/ cõtenant la ma-
niere de prononcer
et escrire en
frãcoys.
Loraison de Iesu Christ.
Les articles de la foy.
Les dix cõmandemens.
La salutation angelicque.
Auec la declaration diceux/ faicte en
maniere de recueil/ des seulles sentẽces
de lescripture saincte.
Item les figures des chiphres/ et leurs
ualeurs.
Isaie.5.
Mon peuple a este captif/ pourtant
quil na pas eu science.
Psal.93.
Seigñr/ biẽheureux est lhõme/ lequel
tu corrige/ ⁊ luy enseigne ta loy.
a b c d e f g h i k l m n o
p q r s t u x y z
A B C D E F G H I L M
N O P Q R S T U X Y Z
A B C D E F G H I K L M
N O P Q R S T U X
¶ Consonantes.
b c d f g k l m n p q r s t z
¶ Aspiration.
h
¶ Uoyeles.
a e i y o u
¶ Consonantes et uoyeles.
i et u
¶ Doubles.
d d/ i y/ m m/ n n/ r r/ s s/ u u/
¶ La forme doraison/ laquelle Iesus Christ
a enseigne aux siẽs/ les adressant uers dieu/
nostre cõmun pere/ pour obtenir toutes cho¬
ses en son nom.  Matth.6.
N
Ostre pere/ qui es eis cieux/
ton nom soit sanctifie.
Ton royaume aduienne.
Ta uolunte soit faicte/ ainsi en la ter¬
re comme au ciel.
Donnè nous au iourdhuy nostre pain
quotidien.
Et nous pardonnè noz offenses/ ainsi
que nous pardonnons a ceux qui nous
offensent.
Et ne nous induis point en tentation:
Mais deliure nous du mauuais.
¶ Car a toy est le royaume/ ⁊ la puissãce/
⁊ la gloire eis siecles des siecles. Amẽ.
¶ Les articles de nostre foy/ lesquelz deuõs
croire de cueur/ ⁊ confesser de bouche.
I
E croy en Dieu le pere tout puissãt/
createur du ciel ⁊ de la terre.
Et en Iesus Christ son seul filz/ nostre
seigneur.
Conceu du sainct Esperit/ nay de la
uierge Mariè.
Ayant souffert soubz Ponce Pilate/
crucifie/ mort/ ⁊ enseuely/ descẽdu aux
enfers.
Le tiers iour ressuscité des mortz/
Monté aux cieux/ seant a la dextre de
dieu le pere tout puissant/
Dont uiẽdra iuger les uifz ⁊ les mortz.
¶ Ie croy au sainct esperit.
La saincte eglise uniuerselle/ la com¬
munion des sainctz/
La remission des pechez/
La resurrection de la chair.
La uie eternelle. Amen.
¶ Les dix cõmandemens de la loy: ainsi que
le seigñr Dieu de mot a mot dõna a Moyse/
escriptz de son doygt en deux tables/ demon¬
strãs ce quil fault faire ⁊ non faire/ desquelz
◊ / selon les anciens/ principalle¬
ment Hebrieux ⁊ Grecz. Exode.20.
¶ La premiere table contient cinq comman¬
demens/ cõcernans singulieremẽt
lhõneur de Dieu.
Preface.
M
Oymesme suis l'Eternel/ tõ Di¬
eu/ qui tay tire hors de la terre
d'Egypte/ de la maison de seruitude.
¶ Le premier commandement.
Tu nauras point dautres dieux de¬
uant moy.
¶ Le .ii. commandement.
Tu ne te feras image taillee/ ne simi¬
litude quelconque/ des choses qui sont
la sus au ciel/ ne ca bas en la terre/ ne
eis eaues dessoubz la terre. Tu ne t'en
clineras point à icelles/ ⁊ ne les serui¬
ras. Car moymesme suis l'Eternel/
ton Dieu/ Dieu ialoux/ punissãt l'ini¬
quite des peres sur les enfans/ en la
troysiesme ⁊ quatriesme generation/ de
ceux qui me hayent. Et faisant mise¬
ricorde en mille generations/ à ceulx qui
maymẽt/ ⁊ gardẽt mes cõmandemẽs.
¶ Le .iii. commandement.
Tu ne prẽdras point le nom de l'E¬
ternel/ tõ Dieu/ en uain. Car l'Eternel
ne tiendra point innocent/ celuy qui prẽ
dra son nom en uain.
¶ Le .iiii. commandement.
Aye souuenãce du iour du repos poͬ
le sãctifier. Six iours tu trauailleras/ ⁊
feras toute ton oeuure. Mais le septies¬
me iour est le repos de l'Eternel/ ton
Dieu. Tu ne feras aucune oeuure en
iceluy/ toy/ ton filz/ ta fille/ ton seruiteur/
ta seruante/ ton bestial/ ⁊ l'estrangier qui
est dedens tes portes. Car en six iours
l'Eternel feit le ciel ⁊ la terre/ ⁊ la mer/ ⁊
tout ce qui est en iceux: ⁊ se reposa au se-
ptiesme iour. Et pourtant l'Eternel be¬
neit le iour du repos/ ⁊ le sanctifia.
¶ Le .u. commandement.
Hõnore ton pere ⁊ ta mere/ affin que
tes iours soient prolongez sur la terre/
laquelle l'Eternel/ ton Dieu te donne.
¶ La secõde table contiẽt autres cinq cõmã¬
demens/ cõcernans la dilection du
prochain/ pour lamour
de Dieu.
¶ Le .ui. cõmandement.
Tu ne occiras point.
¶ Le .uii. cõmandement.
Tu ne feras point adultere.
¶ Le .uiii. commandement.
Tu ne desroberas point.
¶ Le .ix. commandement.
Tu ne diras poĩt faux tesmoigna¬
ge contre ton prochain.
¶ Le .x. commandement.
Tu ne conuoiteras point la maison
de ton prochain. Tu ne conuoiteras la
femme diceluy/ ne son seruiteur/ ne sa
seruante/ ne son beuf/ ne son asne/ ne
aucune chose qui soit à luy.
¶ Du mystere de lincarnation de nostre sei¬
gneur ⁊ seul sauueur Iesus Christ/ laquelle
fut annõcee a la uierge Marie/ par lãge Ga
briel/ ayant lors mandement de Dieu.
S. Luc. chap̃.1.
E
T quãd lãge paruint à elle/ il dit:
Ie te salue pleine de grace/ le Sei¬
gneur est auec toy/ tu es beneite entre
les femmes. Et quand icelle leut ouy/
elle fut troublee du propos diceluy/ et
pensoit quelle estoit ceste salutation. Et
lange luy dit: Marie ne crains point:
car tu as trouue grace deuant Dieu.
Uoicy tu conceueras en ton uentre/ et
enfãteras un filz/ ⁊ appelleras sõ nom
Iesus ⁊c. Item Elizabeth/ dit: Tu es be¬
neite entre les femmes/ et beneit est le
fruict de ton uentre.
Lange a Ioseph. Matth.1.
Elle enfantera un filz/ ⁊ appelleras
son nom Iesus. Car il sauuera son peu¬
ple de leurs pechez.
¶ Brieue declaration de loraison
dominicale/ extraicte des
escriptures sain¬
ctes.
Premierement de loraison.
Seigneur/ enseigne nous a prier. Luc.11.a.
Demandez ⁊ on uous dõnera. Cerchez et uous
trouuerez. Frappez (a la porte) ⁊ on uous ouurira.
Car quiconque demande/ il recoit: ⁊ quicõque cer¬
che/ il trouue: ⁊ a celuy qui frappe (a la porte) on
luy ouurira. Matth.7.b.
Et quãd tu prieras/ ne soys point cõme les hy¬
pocrites. Car ilz aymẽt debout prier aux assẽblees
⁊ aux coings des rues: affin quilz soyent ueuz des
hõmes. En uerite ie uous dy/ quilz ont receu leur
loyer. Mais toy/ quãt tu prieras/ entre en ta cham
bre: ⁊ clos lhuys/ ⁊ prie ton pere en secret: ⁊ ton pere
qui uoyt en secret/ le te rendra manifestement.
Et quand uous prierez/ ne parlez point beaucoup/
cõme les infideles. Car ilz cuidẽt estre exaucez par
beaucoup de parolles. Ne soyez donc semblables
a eux. Car uostre pere congnoit ce qui uous est be¬
soing: deuãt q̃ le requerez. Uous donc priez ainsi:
Nostre pere ⁊c. Matth.6.a.b.
Semblablement aussi lesperit ayde noz infir¬
mitez. Car nous ne scauons point q̃lle chose nous
deuons prier/ cõe il appartiẽt: mais lesperit mesme
prie pour nous par gemissemens inenarrables. Et
celuy qui regarde les coeurs/ scet quel est laffectiõ
de lesperit. Car il prie pour les sainctz selõ Dieu.
Roma.8.e.
Croy moy/ q̃ lheure est uenue/ quãd uoꝰ ne ado¬
rerez le pere/ ne en ceste mõtaigne/ ne en Hierusalẽ.
Lheure uient ⁊ des maintenãt est: quãd les urays
adorateurs adorerõt le pere en esperit ⁊ uerite. Car
aussi le pere quiert telz/ qui le adorẽt. Dieu est espe
rit: ⁊ faut que ceux qui le adorent/ le adorent en
esperit ⁊ uerite. Iehã.4.c.
Car nous sommes la circoncision/ seruans a
Dieu en esperit. Philip.3.a.
Ie prieray desperit/ mais ie prieray aussi dentẽ¬
dement. Iayme mieux parler cinq motz en mon
sens en leglise: affin que ie instruise les autres: que
dix mille parolles en language. 1.Corin.14.c.d.
Ie uueil donc q̃ les hõmes facẽt oraison en tout
lieu/ leuans les mains pures/ sans ire ⁊ dissentiõ.
1.Timoth.2.c.
Ueillez donc en tout temps/ prians. Luc.21.g.
Prians en toute oraison ⁊ supplication en tout
temps en esperit. Ephe.6.c.
Ie loueray Leternel en tout tẽps/ sa louẽge se¬
ra tousiours en ma bouche. Ps̈.34.a.
Nous nous esiouyssõs pour uous deuãt nostre
Dieu/ prians nuyct et iour fort abondamment.
1.Thessalo.3.c.
Il faut tousioͬs prier/ ⁊ ne se lasser poĩt. Lu.18.a
Priez sans cesser. 1.Thessa.5.d.
En uerite/ en uerite ie uous dy/ que se uous de¬
mandez quelque chose a mon pere en mon nom/ il
le uous donnera. Ioan.16.e.
¶ Les deux cõditions principallement
requises/ en loraison.
Marc.11.d.
1. Toutes choses quelcõques que uous deman¬
dez en priant/ croyez que uous laurez: et elles se¬
ront uostres.
2 Et quant uous serez pour faire oraison/ pardõ
nez se uous auez quelque chose cõtre aucun/ affin
aussi que uostre pere/ qui est eis cieux/ uous pardõ
ne uoz pechez.
¶ Nostre pere.
A nous est un Dieu/ lequel est pere/ duquel sõt
toutes choses/ ⁊ nous par luy. 1.Corin.8.a.
Ie suis le pere de Israel. Ierem̃.31.b.
Ie uous seray pour pere/ ⁊ uoꝰ me serez poͬ filz ⁊
filles/ dit le Seigñr tout puissant. 2.Corin.6.c.
Le filz hõnore le pere/ ⁊ le seruiteur son seigñr.
Si dõc ie suis pere: ou est mõ hõneur. Et si ie suis
seigñr: ou est la crainte enuers moy. Malach.1.b.
Qui est lhõme dentre uous auquel si son filz
luy demãde du pain: luy dõnera il une pierre? Ou
si luy demãde du poisson: luy dõnera il un serpẽt?
Se uous donc qui estes mauuais scauez donner a
uoz enfans des bons dons: cõbien plus uostre pere
qui est aux cieux/ donnera des biens a ceux qui le
requierent? Matth.7.b.
O Eternel/ tu es nostre pere/ ⁊ nostre redẽpteur/
ton nom est a perpetuite. Isaie.63.d.
O pere/ seigneur du ciel ⁊ de la terre/ ie te rends
graces que tu as absconse ces choses aux sages ⁊
prudens: ⁊ les as reuele aux petis. Certe pere/ tel a
este ton bon plaisir deuant toy. Toutes choses me
sont baillees par mon pere. Et nul na congneu le
filz/ sinon le pere: ne aussi nul na cõgneu le pere/
sinon le filz/ ⁊ celuy auquel le filz le uouldra re¬
ueler. Matth.11.d.
Uoyez quelle charite le pere nous a donne: que
nous soyons nõmez enfans de Dieu. 1.Ioan.3.a.
Pourtant que uous estes filz/ Dieu a enuoye
lesperit de son filz en noz coeurs/ criant/ abba (cest
a dire) pere. Et par ainsi/ maintenãt nul nest serf/
mais filz. Si lors filz/ aussi heritier de Dieu par
Christ. Gala.4.a.
Car quicõques sont menez de lesperit de Dieu/
iceux sont filz de Dieu. Car uous nauez point re¬
ceu lesperit de seruitude poͬ estre encore en crainte:
mais uous auez receu lesperit dadoption/ par leq̃l
nous crions. abba/ pere. Iceluy esperit rẽd tesmoi¬
gnage auec nostre esperit: que nous sommes enfãs
de Dieu. Et se nous sommes enfans/ nous sõmes
aussi heritiers/ heritiers certes de Dieu/ ⁊ coheri¬
tiers de Christ. Roma.8.c.
Nauons nous pas tous un seul pere? nauons
nous pas un seul Dieu/ qui nous a cree? Pour¬
quoy donc un chascun mesprise il son frere/ rõpãt
laliance de noz peres? Malach.2.b.
Nest ce point celuy tõ pere/ qui ta possede/ celuy
qui ta faict ⁊ forme? 5.Moyse.32.a.
Qui es eis cieux.
Ne uueillez point estre appellez maistres. Car
un est ur̃e maistre/ cest ascauoir Christ: mais uous
toꝰ estes freres. Et ne appellez aucũ sur la terre ur̃e
pere. Car un est ur̃e pere/ qͥ est eis cieux. Mat.23.a.
Iay esleue mes yeux a toy/ qui habite eis cieux.
Psal.123.a.
Leternel a constitue son thronne au ciel/ ⁊ son
royaume a domination par tout. Ps̈.103.d.
Nostre Dieu est au ciel/ il faict toutes choses
quil ueut. Ps̈.115.a.
Le ciel uniuersel est a Leternel/ ⁊ aux hõmes a
dõne la terre. Ps̈.115.d.
Le ciel est mon siege/ ⁊ la terre est le marchepied
de mes piedz. Quelle sera ceste maison que uoꝰ me
edifierez? ⁊ quel sera le lieu de ma demeure? Ma
main a faict toutes ces choses/ ⁊ toutes ces choses
uniuerselles ont este faictes/ dit Leternel. Isa.66.a.
Ne rẽply ie pas le ciel/ ⁊ la terre? dit Leternel.
Ieremie.23.e.
Si le ciel/ ⁊ les cieux des cieux ne le peuuent cõ
prendre? or que sera il de ceste maison que iay edi¬
fiee? 1.des Roys.8.d/ 2.des Cronicques.2.b. ⁊. 6.c.
Lors Salomon luy edifia une maison. Mais
le treshaut ne habite point aux temples faictz de
la main/ cõme dit le Prophete. ⁊c. Act̃.7.f.
Dieu qui a faict le monde/ ⁊ toutes choses qui
sont en iceluy/ ueu quil est seigneur du ciel ⁊ de la
terre: il ne habite point aux temples faictz de la
main/ ⁊ si nest point seruy de par les mains des hõ
mes/ ayant besoing de quelque chose: ueu quil est
celuy qui dõne a tous uie ⁊ respiration par tout/ ⁊
a faict de un sang tout le genre humain/ pour ha-
biter sur toute la face de la terre: determinant tẽps
ordonnez a ce/ ⁊ les fins de leur habitation/ pour
querir Dieu: si dauenture ilz le toucheroiẽt ⁊ trou
ueroiẽt: ia soit quil ne soit point loing de un cha¬
scun de nous. Car par luy noꝰ uiuõs ⁊ mouuõs/ ⁊
sõmes: cõe aussi aucũs dẽtre uoz poetes le ont dit.
Aussi certes nous sõmes genre de luy ⁊c. Act̃.17.f.
Ton nom soit sanctifie.
Ie dõneray a cõgnoistre mõ sainct nom/ au mi-
lieu de mon peuple Disrael: ⁊ ne souilleray plus
mon sainct nom. Et si cõgnoistrõt les gens/ que ie
suis Leternel/ le sainct Disrael. Ezech.39.b.
En ce iour la sera le seul Eternel/ ⁊ le nom de
luy sera seul. zacha.14.b.
O maison Disrael ie ne le feray pas/ pour la-
mour de uoꝰ/ mais poͬ mon sainct nom. Ezech.36.e
Quiconque inuocque mon nom: ⁊ ma gloire/ ie
lay cree ⁊ forme/ ⁊ si lay faict. Isa.43.a.
Et aduiendra que quicõque inuocquera le nom
de Leternel sera sauue. Ioel.2.g.
O Eternel/ nostre seigneur/ que tõ nom est mer¬
ueilleux par toute la terre uniuerselle. Ps̈.8.a.
Depuis le soleil leuãt iusque a soleil couchãt/
mon nom est grand/ entre les gens ⁊ en toute pla¬
ce. Malach.1.c.
Son nom est sainct ⁊ terrible. Ps̈.111.b.
Le nom de Leternel est une forte tour: le iuste se
retirera en icelle/ ⁊ sera muny. Prouer.18.b.
Uous qui estes seruiteurs de Leternel louez le:
louez le nom de Leternel. Le nom de Leternel
soit collaude/ ⁊ a tousiours mais. Depuis le so¬
leil leuant iusques a soleil couchãt: le nom de Le
ternel est digne de louẽge. Ps̈.113.a. Dañ.2.c.
Chãtez a Leternel/ ⁊ dõnez louenge a son nom:
annoncez de iour en iour son salut. Racontez sa
gloire entre les gens/ ⁊ ses merueilles entre tous
les peuples. Ps̈.96.a.
Non pas a nous o Eternel/ non pas a nous:
mais a ton nom dõne la gloire/ a cause de ta mise
ricorde ⁊ de ta uerite. Ps̈.115.a.
Sire dieu/ nostre sauueur/ donne noꝰ ayde pour
lhonneur de ton nom: ⁊ nous deliure/ ⁊ pardonne
noz pechez/ a cause de ton nom. Ps̈.79.b.
O Eternel/ enseigne moy ta uoye: ie chemine¬
ray en ta uerite: unis mõ coeur/ affin quil craigne
ton nom. Seigneur qui es mon dieu/ ie te rẽdray
louenge de tout mon coeur/ ⁊ glorifieray ton nom
eternellement. Ps̈.86.b.145.a.1. Cronic.29.c.
Ie te feray sacrifice en liberalite: o Eternel/ ie
magnifieray ton nom: car il est bon. Ps̈.54.b.
Ie annõceray tõ nom a mes freres: ie te loueray
au milieu de la cõgregation. Ps̈.22.e.33.c. Heb.2.c.
Leternel la donne/ ⁊ Leternel la oste: le nom de
Leternel soit loue. Iob.1.d.
Offrons donc par luy sacrifice de louẽge tous¬
iours a dieu: cestadire/ le fruict des leures/ confes¬
sans louenge a son nom. Heb.13.c.
Ton royaume aduienne.
Cerchez premierement le royaume de dieu/ et sa
iustice: et toutes choses uous seront adioustees.
Matth.6.d. Luc.12.d.
Le royaume de dieu nest point uiãde ⁊ breuuage:
mais iustice/ paix/ ⁊ ioye/ au saĩct esperit. Ro.14.c.
Le royaume de dieu nest point en parolle: mais
en uertu. 1.Corin.4.d.
Le royaume de dieu ne uiẽdra point par y pren¬
dre garde: ⁊ ne diront point: Uoyci/ il est cy: ou il
est la. Car/ uoyci: le royaume de dieu est dedens
uous. Luc.17.e.
Se aucun nest nay denhaut: il ne peut ueoir le
royaume de dieu. Ieh.3.a.
Se aucun nest nay de eaue/ ⁊ du sainct esperit:
il ne peut entrer au royaume de dieu. Ieh.3.a.
Quicõque ne receuera le royaume de dieu cõme
enfãt: il nẽtrera poĩt en iceluy. Lu.18.c. Mar.10.b.
La chair ⁊ le sang ne peuuent obtenir lheritage
du royaume de Dieu. 1.Corin.15.f.
Le royaume des cieux seuffre uiolence: ⁊ les uio
lent le rauissent. Matth.11.b.
Lequel (cest ascauoir Dieu) nous a deliure de
la puissance des tenebres: ⁊ nous a transporte au
royaume de son filz bien ayme: par lequel nous
auons redemption par son sang/ remission des pe¬
chez ⁊c. Coloss.1.b.
Lors sera incontinent la fin/ quand il baillera
le royaume a Dieu ⁊ pere: quand il abolira toute
principaute/ ⁊ toute puissance ⁊ uertu. Car il faut
quil regne iusque a ce quil aura mis tous ses enne
mis soubz ses piedz. Le dernier ennemy (qui est la
mort) sera destruict. 1.Corin.15.d.
¶ Similitudes du royaume de Dieu. Mat.
13.a.e. Marc.4.a.b. Luc.8.a.b. Matth.13.e.
Mar.4.d. Luc.13.d.e. Matth.13.f.g.18.c.20.a.
22.a. Luc.14.d. Mat.25.a.b. Luc.19.b.15.a.
Ta uolunte soit faicte ⁊c.
Seigneur/ que ueux tu que ie face. Act̃.9.a.
Enseigne moy que ie face ta uolunte: car tu es
mon dieu: ton bon esperit me conduyra en la terre
droicte. Ps̈.143.c.
Ceste est la uolũte de celuy qui ma enuoye/ que
tout hõme qͥ uoit le filz/ ⁊ croit en luy/ ait uie eter¬
nelle: ⁊ ie le ressusciteray au dernier iour. Ieh.6.d.
Tu feras ce qui est droit ⁊ bon deuãt les yeux
de Leternel: affin quil te soit bien. 5.Moyse.6.c.
Uoꝰ ne ferez point ce quil semblera a ung cha¬
scun estre droit en ses yeux. 5.Moyse.12.a.
Plusieurs pẽsees sont au coeur de lhõme: mais
le conseil de Leternel est ferme. Prouer.19.c.
Mon conseil sera ferme/ ⁊ feray toute ma uo¬
lunte. Isaie.46.d.
Il faict selon sa uolunte/ tant eis uertus cele¬
stes/ que eis habitans de la terre. Et si ny a nul qͥ
resiste a sa main: ⁊ qui luy die: Pourquoy fais tu
ce? Daniel.4.g.
Ce nest point dõc ne par celuy qui ueut/ ne par
celuy qui court: mais cest par Dieu faisant miseri
corde. Roma.9.c.
Car cest Dieu qui oeuure en uous/ ⁊ le uouloir
⁊ le faire/ par bonne uolunte. Philip2.b.
Il oeuure toutes choses selon le cõseil de sa uo
lunte/ affin que soyons en louenge de sa gloire.
Ephesi.1.b.
Nous auõs telle fiance a Dieu par Christ/ non
pas que nous soyons suffisans de penser quelque
chose de nous/ cõme de nous: mais nostre suffisan
ce est de Dieu. 2.Corin.3.b.
Ie ne fais pas ce que ie ueux: mais ie fay ce que
ie ne ueux pas. Et si ie fay ce q̃ ie ne ueux point: ie
consentz a la loy quelle est bonne. Item. Ie ne
fay point le bien/ leq̃l ie ueux: mais ie fais le mal/
lequel ie ne ueux point. Item/ Ie trouue donc la
loy/ a moy uueillant faire bien/ que mal mest ad¬
ioingt. Car ie prens plaisir a la loy de Dieu/ selon
lhõme interieur: mais ie uoy une autre loy en mes
mẽbres/ repugnante a la loy de mon entẽdemẽt/ ⁊
me rendãt prisonnier a la loy de peche/ laquelle est
en mes mẽbres. Las moy miserable hõme/ qui me
deliurera du corps de ceste mort? Ie rendz grace a
Dieu/ par Iesus Christ nostre seigneur. Rom̃.7.d.
Qui faict la uolunte de dieu/ demeure eternel¬
lement. 1.Ieh.2.c.
Collaudez Leternel uous anges diceluy/ qui
estes puissantz en uertu/ accõplissans son mande¬
mẽt/ pour obeir a la uoix de sa parolle. Louez Le
ternel uous tous exercites diceluy: qui estes ses mi
nistres/ faisans sa uolunte. Ps̈.103.f.
Gloire soit a Dieu eis lieux treshautz: et en
terre/ paix: aux hõmes/ bõne uolunte. Luc.2.b.
La uolunte du Seigneur soit faicte. Act̃.21.c.
Qui dis a Cyrus mon pasteur/ ⁊ accompliras
toute ma uolunte. Isaie.44.d.
Ie suis descẽdu du ciel: nõ point poͬ faire ma uo
lũte: mais la uolũte de celuy qͥ ma enuoye. Ie.6.d.
Tu ne ueux point sacrifice ne offrãde: mais tu
me appareille les aureilles: tu ne demãde point sa¬
crifice brusle/ ny oblation pour le peche. Adõc iay
dit: Me uoyci uenu: au roulle du liure il est escrit
de moy: que ie face ta uolunte: O mon dieu ie lay
bien uoulu: aussi est ta loy dedens mes entrailles.
Ps̈.49.b. Hebr.10.b.
Ie ne quiers point ma uolunte: mais la uolun
te du pere qui ma enuoye. Ieh.5.e.
Non point cõme ie ueux: mais cõme tu ueux.
Matth.26d. Mar.14.d.
Non point ma uolunte: mais la tienne soit fai-
cte. Luc.22.c.
Puis dõc que Christ a souffert pour nous en la
chair/ uous aussi soyez armez de celle mesme pen¬
see. Car qui souffroit en la chair/ a faict fin a pe¬
che: affin que doresnauant de ce quil reste de tẽps
en la chair il uiue: non point aux desirs des hom¬
mes/ mais a la uolunte de Dieu. 1.Pet̃.4.a.g.
Ne uous cõformez point a ce siecle: mais soyez
reformez/ en la nouuellete de uostre sens: affin que
uous cõgnoissiez par experience/ quelle est la uo-
lunte de Dieu/ bõne/ ⁊ bien plaisante/ ⁊ parfaicte.
Romains.12.a.
Ceste est la uolunte de dieu/ uostre sanctifica-
tion/ que uous uous absteniez de fornication: a ce
que un chascun de uous sache posseder son uais-
seau en sanctification ⁊ hõneur/ non point en pas-
sion de desir/ ainsi cõme les gens/ lesquelles non
point congneu dieu. 1.Thessa.4.a.
Ne soyez point mal aduisez: mais entendans
quelle est la uolunte de dieu. Ephe.5.d.
Tousiours diligẽtemẽt trauaillans pour uous
en prieres/ affin que soyez parfaictz et consommez
en toute uolunte de Dieu. Coloss.4.d.
Et ceste est la fiance/ laquelle auõs a luy/ que ce
que nous demanderons selon sa uolunte il nous
oyt ⁊c. 1.Iehan.5.c.
Et le dieu de paix qui a retire des mortz le grãd
pasteur des brebis/ nostre seigñr Iesus Christ/ par
le sang du testament eternel/ uous rende parfaictz
en toute bonne oeuure/ pour faire sa uolunte/ ⁊ fa
ce en uous ce qui est plaisant deuãt luy/ par Iesus
Christ/ auq̃l est gloire eis siecles des siecles. Amẽ.
Hebr.13.d.
Dõne nous auiourdhuy ⁊c.
La benediction de Leternel enrichy/ ⁊ ce sans
aucune moleste. Prouer.10.c.
Il donne uiande a toute creature: car sa miseri¬
corde est eternellement. Ps̈.136.c.
Aussi a tout hõme a qui dieu a dõne richesse et
cheuance/ ⁊ luy a dõne faculte den menger ⁊ pren¬
dre sa part/ ⁊ se esiouyr de son labeur/ ce est don de
dieu. Eccłs.5.d.
Leternel ne affligera point la uie du iuste par
famine. Prouer.10.a.
Iay este ieune enfãt/ ⁊ si suys enuieilly/ mais ie
nay pas ueu le iuste de laisse: ne sa semẽce querant
le pain. Ps̈.37.d.
Qui a appareille aux corbeaux la proye/ quãd
leurs petis crient enuers Dieu: lesq̃lz sont errans
par faute de mengeaille? Iob.38.c.
Il donne aux bestes leur uiande/ ⁊ aux petis
corbeaux/ qui crient. Ps̈.147.b.
Les petis lyons sont rugissans apres la proye/
⁊ a enquerir de dieu uiande pour eux. Ps.104.c.
Tous iceux sont attendans apres toy/ que tu
leur donne uiande en leur temps. Tu leur donne/
⁊ la recueillẽt: tu ouure ta main/ lors sont rassasiez
de bien. Ps̈.104.f.
Remetz ta cure a Leternel/ et il te nourrira.
Ps̈.55.d.
Iectez tout uostre soucy en luy/ car il a soing de
uous. 1.Pier.5.b.
Nayez soing de nulle chose/ mais en toute prie-
re ⁊ oraison auec actiõ de graces uoz petitiõs soiẽt
notoires uers dieu. Philip.4.a.
Et pourtãt ie uous dy/ nayez point soucy pour
uostre uie/ q̃ uous mãgerez ou beuurez: ne pour uo
stre corps dequoy uoꝰ serez uestu. Nest poĩt plus la
uie/ que la uiande: ⁊ le corps plus que le uestemẽt?
Regardez aux oyseaux du ciel. Car ilz ne semẽt/
ne moyssonnent/ ne assemblent en greniers: et
uostre pere celeste les nourrit. Nestes uous point
beaucoup plus excellens que iceux? Et qui est ce¬
luy de uous qui en se souciãt puisse adiouster a sa
grandeur une coudee? Et pourquoy estes uous en
soucy du uestement? Considerez les lis des chãps:
cõmẽt ilz croissent. Ilz ne labeurẽt/ ⁊ ne fillẽt poĩt.
Toutessoys ie uous dy/ que Salomõ en toute sa
gloire/ na point este uestu/ cõme un diceux. Se dieu
donc uest ainsi lherbe des champs/ laquelle est au¬
iourdhuy/ et demain est mise au four: combien
plus le fera il a uous/ o gens de petite fiance? Ne
soyez donc en soucy/ disans: que mangerõs nous?
⁊ que beuurõs nous? ou dequoy serõs noꝰ uestus?
Car les gens senquierẽt de toutes ces choses. Cer¬
tainemẽt uostre pere celeste cõgnoit que de toutes
ces choses auez besoing. Querez dõc premieremẽt
le royaume de dieu ⁊c. Mat.6.d.
Ne me dõne mendicite/ ne richesses: dõne moy a
uiure par mesure: q̃ par auẽture quãd seroye saou¬
le ie ne renie/ ⁊ die: Qui est Leternel? Affin aussi q̃
par indigence ie ne desrobe: ⁊ que ne prenne en uain
le nom de mon dieu. Prouer.30.b.
Si les richesses abondent/ ny mettez point le
coeur. Ps̈.62.c.
Et nous pardonne noz pechez.
Moymesme moymesme suis celuy qui efface
tes iniquitez a loccasion de moy: ⁊ nauray plus de
souuenance de tes pechez. Isaie.43.d.
Iay efface ton iniquite cõme la nuee/ ⁊ tõ peche
cõme la petite nuee. Retourne a moy/ car ie tay ga
ranty. Isa.44.d.
Leternel est bening ⁊ misericordieux/ il est pa¬
tient ⁊ moult debonnaire: il ne estriue iamais/ ⁊ ne
garde point son courroux eternellemẽt. Il ne noꝰ
faict point selon noz pechez/ ⁊ ne noꝰ retribue point
selon noz iniquitez. Car selon la hauteur du ciel
au regard de la terre/ sa misericorde a puissãce sur
ceux qui le craignẽt. Selon la longueur de Oriẽt
en Occident: de tant faict il noz transgressions
loing de nous. Cõme le pere a pitie ⁊ cõpassion de
ses enfãs: ainsi Leternel a misericorde de ceux qui
le craignent. Car il congnoit dequoy il nous a for
me/ ⁊ a recordation q̃ noꝰ sõmes poudre. Ps̈.103.b.
Ne soys point hõteux de ꝯfesser tes pechez: ⁊ ne
te submetz pas a tout hõme poͬ le peche. Eccłi.4.e.
Si nous cõfessons noz pechez/ dieu est fidele et
iuste/ pour nous pardõner noz pechez/ ⁊ nous net-
toyer de toute iniquite. Si nous disons que nauõs
point peche: nous le faisons menteur/ ⁊ sa parolle
nest point en nous. 1.Iehã.1.d.
Qui dira: mon cueur est purge? ie suis net de
peche? Prouer.20.b.
Car il nest hõme iuste en la terre/ qͥ face bien/ ⁊
ne peche. Eccl.7.c. 1.Roys.8.e. Ps̈.53.a. Ro.3.b.
Le iuste chet sept foys. Prouer.24.c.
Qui est lhõme sans macule/ ⁊ iuste/ estant nay
de la fẽme? Uoyci il ne se fie point a ses sainctz/ et
si les cieux ne sont point netz deuant ses yeux. Cõ
bien plus sera lhõme abominable ⁊ inutile/ qͥ boit
liniquite/ comme eaue. Iob.15.b.4.d.25.b.
Qui est celuy qui entend les pechez? Seigneur
dieu nettoye moy de mes pechez. Ps̈.19.d.
Iay tourne ma face uers mon Seigneur dieu:
pour prier ⁊ faire supplication/ en ieunes/ en sac/ ⁊
en cẽdre: ⁊ priay a mon Seigñr dieu/ ⁊ me cõfessay
⁊ dis: Ie te prie Seigneur dieu/ qui es grand ⁊ ter¬
rible ⁊c. Daniel.9.a.
Ie tay manifeste mon peche/ ⁊ nay point cache
mon delict/ Iay dict: Me accusant moymesme/ ie
confesseray ma transgression/ a Leternel: et tu as
pardonne loffence de mon peche. Ps̈.32.a. ⁊. 19.d.
Sire dieu aye mercy de moy/ selon ta misericor
de: efface ma trãsgression selon la multitude de ta
benignite. Laue moy tresgrandement de mon ini¬
quite: ⁊ me nettoye de mon peche. Car ie congnoy
ma transgression/ ⁊ mon peche estre tousiours con
tre moy. Iay peche contre toy seul/ ⁊ ay mal faict
deuant tes yeux. Ps̈.51.a.
Conuertis moy/ ⁊ ie seray conuerty. Car tu es
Leternel mon dieu. Iere.31.d. Ps̈.80.a.
Purifie moy de ysope/ ⁊ ie seray nettoye: laue
moy/ ⁊ ie seray plus blanc que la neige. Ps̈.51.b.
Cõme nous pardonnons ⁊c.
Si uous pardõnez aux hommes leurs fautes/
aussi uostre pere celeste uous pardõnera. Et si uoꝰ
ne remettez aux hõmes leurs offenses: aussi uostre
pere ne uous pardonnera point uoz pechez. Mat¬
thieu.6.b. Luc.11.d.
Pardonnez/ ⁊ il uous sera pardonne. Luc.6.f.
Si tu offre ton don a lautel/ ⁊ la il te souuient
que ton frere a quelque chose a lencontre de toy/
laisse ton don deuant lautel: ⁊ ua premierement
te recõcilier a ton frere. Et alors uiens/ et presente
ton don. Soys bien tost dacord auec tõ aduerse
partie/ quand tu es auec luy en la uoye: affin quil
naduiẽne/ que ton aduerse partie te liure au iuge/ ⁊
que le iuge te baille au ministre/ ⁊ que tu soys en¬
uoye en prison. Ie te dis en uerite/ que tu ne parti¬
ras de la iusque a ce que tu auras paye la derniere
maille. Matth.5.d.
Si tõ frere ta offense/ ua ⁊ le reprẽs entre toy ⁊
luy seul. Itẽ. Tout ainsi uoꝰ fera aussi mõ pere ce
leste: si uoꝰ ne auez pardõne de uoz coeurs un cha¬
scun de uous a son frere. Matth.18.c.d. Luc.17.a.
Confessez lun a lautre uoz pechez/ ⁊ priez lun
pour lautre. Iacques.5.d.
Supportãs lun lautre/ ⁊ pardonnãs entre uoꝰ
mesmes. Si aucũ cõtre aucun a q̃relle: cõme aussi
Christ uoꝰ a ꝑdõne/ uoꝰ aussi pareillemẽt. Coł.3.b.
Beneissez ceux qui uous mauldissent: et priez
pour ceux qui uous outragent. Luc.6.d.
Priez pour ceux qui uous outragent/ et uous
poursuyuẽt: affin que soyez enfans de uostre pere/
qui est eis cieux/ lequel faict leuer son soleil sur
les bons ⁊ sur les mauuais: ⁊ enuoye pluye sur les
iustes ⁊ iniustes. Matth.5.g.
Iesus Christ: Pere pardonne leur: car ilz ne sca
uent quilz font. Luc.23.e.
S. Estiẽne) Seigñr ne leur ĩpute poĩt ce peche:
Car ilz ne scauẽt quelle chose ilz font. Act̃.7.g.
Et ne nous induis point en tẽtation.
¶ De deux manieres de tentatiõs/ dõt la pre¬
miere qui sensuit est approbation de nr̃e foy.
Mes freres reputez pour toute ioye/ quãd uous
escherrez en diuerses tentations: scachans que la
probation de uostre foy faict auoir patience. Iac¬
ques.1.a. Romains.5.a.
Bienheureux est lhõme qui souffre tentation:
Car quand il aura este esprouue il receura la cou¬
ronne de uie: laquelle Dieu a promis a ceux qui
laymeroient. Iacques.1.b.
Mon filz ne refuse point la castigatiõ de Leter
nel: ⁊ ne te courrouce pas quãd il te corrigera. Car
celuy que Leternel ayme/ il le chastie: ⁊ y prẽt son
plaisir/ cõme le pere au filz. Prouer.3.b.
La fournaise esprouue les uaisseaux du potier:
et la tentation de tribulation/ les hommes iustes.
Ecclesiastic.27.a.
O Eternel esprouue moy/ ⁊ me tẽte/ brusle mes
reins ⁊ mon coeur. Ps̈.26.a.
Cest assez que tu aye ma grace: car ma uertu est
parfaicte en infirmite. 2.Corin.12.c.
Dieu est fidele/ lequel ne uous laissera point
tenter/ outre ce que pouez: mais fera bonne yssue
auec la tentation/ affin que le puissiez soustenir.
1.Corin.10.c.
Le Seigneur scet deliurer ceux qui ont piete.
2.Pierre.2.b.
Uous estes ceux qui auez perseuere auec moy
en mes tentations. Luc.22.c.
¶ De lautre tentation/ laquelle
demandons euiter.
Ueillez ⁊ priez/ affin que uous nentriez en ten¬
tation. Certes lesperit est prompt/ mais la chair est
infirme. Matth.26.d. Mar.14.d.
Quand aucun est tẽte/ ne die point quil est tẽte
de Dieu. Car Dieu nest point tenteur des maux:
aussi ne tente il point aucun: mais un chascun est
tente/ quand par sa propre concupiscence est attire
⁊ incite. Puis apres quand la concupiscence a con
ceu elle enfante peche: ⁊ le peche quand il est con¬
summe il engendre mort. Iacques.1.b.
Ceux qui appetent estre riches/ ilz tombent en
tẽtation/ ⁊ au lacz ⁊ plusieurs desirs. 1.Timo.6.c.
Consydere toymesme/ affin que ne soye aussi
tente. Gala.6.a.
Mais nous deliure du
maling.
Soyez sobres/ et ueillez: Car uostre aduersaire
le diable circuit cõme ung lyon rugissant/ cerchãt
quelcun poͬ deuorer/ auq̃l resistez fort en la foy ⁊c.
1.Pierre.5.b. Psal.55.d.
Ie ne prie point que tu les ostes du mondeimais
que tu les garde du mauuais. Iehan.17.c.
Uoicy Satan qui a demande de uous cribler/ cõ-
me le froment/ mais iay prie pour toy/ affin que ta
foy ne defaille point: ⁊ toy quand tu seras conuerti
conferme tes freres. Luc.22.c.
Iay enuoye pour congnoistre uostre foy: affin q̃
dauenture/ celuy qui tente ne uous eut tente: ⁊ que
nostre labeur ne soit uain. 1.Thess.3.b.
Nous scauõs que quiconque est nay de dieu/ ne
peche poĩt: mais qͥ est nay de Dieu/ il se garde soy¬
mesme/ ⁊ le mauuais ne le touche point. 1.Ieh.5.d.
Car tout ce qui est nay de dieu/ surmõte le mon
de: et ceste est la uictoire/ qui surmonte le monde/
nostre foy. 1.Iehan.5.a.
¶ Car a toy est le royaume ⁊c.
O Eternel/ dieu Disrael nostre pere/ loue soye
tu des le siecle ⁊ a tousiours mais. O Eternel a
toy est la magnificence/ ⁊ la puissance/ ⁊ la gloire/
⁊ la uictoire/ ⁊ la louẽge. Car tout ce qui est au ciel
⁊ en la terre est tien. O Eternel a toy est le royau¬
me/ ⁊ as la principaute sur tous princes. A toy sõt
les richesses ⁊ lhonneur/ ⁊ si as domination par
tout/ ⁊ en ta main est la uertu ⁊ puissance/ et en ta
main est lexcellence ⁊ empire sur tous. Dont main
tenant nostre Dieu/ nous te rendons louenge/ et
collaudõs ton noble nom. 1.Cronic.29.c. Uoyez
tout le Psal.145.
A dieu seul saige/ nostre sauueur/ gloire et ma¬
gnificẽce/ empire ⁊ puissance maintenãt/ ⁊ en tous
les siecles. Amen. Iude.1.g. Rom̃.11.d.16.d. Timo.
1.d. 1.Pet̃.5.d. Apoca.5.d.7.c.
Seigneur tu es digne de prendre la gloire/ et
lhonneur/ ⁊ la puissance. Car tu as cree toutes cho
ses/ ⁊ par ta uolunte elles sont/ et ont este crees.
Apocalip.4.d.
¶ Declaration des articles
de la foy.
¶ Ie croy.
La foy est fõdemẽt des choses quõ doit esperer:
⁊ certification des choses non apparẽtes. Heb.11.a.
Il faut que celuy qui uiẽt a Dieu/ croye quil
est/ ⁊ quil soit remunerateur a ceux qui le requie¬
rent. Heb.11.a.
Il est impossible de plaire a Dieu sans foy. Au
dit chapitre .a.
Tout ce qui nest point faict en foy/ est peche.
Roma.14.d.
Cecy est loeuure de dieu/ que uous croyez en ce¬
luy/ lequel il a enuoye. Ieh.6.d.
Le don esleu de foy luy sera dõne: ⁊ le sort tresa¬
greable au temple de Dieu. Sapiẽce.3.c.
Ie te espouseray en foy/ ⁊ scauras que ie suis le
Seigneur. Osee.2.d.
Seigneur tes yeux regardent la foy. Iere.5.a.
En uerite/ en uerite ie uous dy que qui oyt ma
parolle/ ⁊ croit a celuy qui ma enuoye/ il a uie eter
nelle. Et ne uient point en condẽnation: mais pas¬
sera de la mort en la uie. Iehã.5.d.
Certainement les yeux du Seigneur contem¬
plent toute la terre/ et donnent force a ceux qui de
coeur par faict croyent en luy. 2.Cronicques.16.c.
La soy est reputee a iustice a celuy qui croyt/ en
cestuy qui iustifie linfidele. Romains.4.a.
Uous estes tous enfans de Dieu par la foy/ la¬
quelle est en Iesu Christ. Gał.3.d.
Dieu qui congnoit les coeurs leur a baille tes¬
moignage/ leur dõnant le saĩct esperit/ cõme aussi
a nous/ ⁊ na point faict de difference entre nous et
eux par la foy purifiant leurs coeurs. Act.15.b.
Uous estes sauuez de grace par la foy/ ⁊ ce nest
point de uous/ cest don de Dieu/ non point par les
oeuures: affin q̃ nul ne se glorifie. Car nous som¬
mes son oeuure/ crees a Iesus Christ a bõnes oeu¬
ures/ lesquelles Dieu a prepare: affin que chemi¬
nions en icelles. Ephes.2.b.
Nous scauons que lhõme nest point iustifie par
les oeuures de la loy/ sinon par la foy de Iesus
Christ/ ⁊ nous auons creu en Iesus Christ/ affin q̃
fussions iustifiez par la foy de Christ: ⁊ non point
par les oeuures de la loy: pourtãt que toute chair
nest poĩt iustifiee ꝑ les oeuures de la loy. Gał.2.d.
Lheritage est dõnee par la foy/ affin que par la
grace la ꝓmesse soit ferme a toute semẽce. Ro.4.c.
La promesse nest point par la loy/ a Abraham/
et a sa semence/ affin quil fut heritier du monde/
mais par la iustice de foy. Rom̃.4.c.
Se Abraham a este iustifie par les oeuures: il a
dequoy se glorifier/ mais non point enuers Dieu.
Car que dit lescripture: Abraham certes a creu a
Dieu/ ⁊ il luy a este repute a iustice. Rom̃.4.a.
En Iesus Christ ne la circoncision/ ne le prepu¬
ce nest rien/ mais la foy/ oeuurante par charite.
Gala.5.b.
Pour ce quilz ont appelle Dieu quand ilz ba¬
tailloyent/ aussi Dieu les a exauce pource quilz
ont creu en luy. 1.Cronicques.5.c.
Le iuste uit de foy. Ro.1.c. Gał.3.b. Hebre.10.g.
Abacuc.2.a.
Si tu peuz croyre/ toutes choses sont possibles
a celuy qui croyt. Marc.9.d.
Ainsi te soit il faict/ cõe tu croys. Mat.8.b.9.d.
Ta foy ta sauuee. Matth.9.c. Luc.8.g.
On croyt de coeur a iustice/ ⁊ on cõfesse de bou¬
che a salut. Rom̃.10.b.
Iay creu/ pour ce iay parle. 2.Cor.4.c.
Il uous est donne poͬ Christ/ non point de croy
re seulement en luy/ mais aussi souffrit pour luy.
Philip.1.d.
En toutes choses mõstrans bõne foy/ affin qͥlz
aornẽt la doctrine de dieu nostre sauueur. Tit.2.b.
Uous qui croyez/ uous uous esiouyrez de ioye
inenarrable ⁊ glorifiee/ reportans la fin de uostre
foy le salut de uoz ames. 1.Pier.1.b.
Nous cõcluons dõc lhõme estre iustifie par la
foy/ sans les oeuures de la loy. Rom̃.3.d.
Uoyez plusieurs exẽples de la foy) Hebr.11.
¶ De la foy feinte.
Tu croys que il est un Dieu: tu fays bien. Et
les diables le croyent/ ⁊ si ont poeur. Iacq̃s.2.d.
La foy sans oeuures est morte. Au dit chap̃.
Ilz cõfessent Dieu de bouche/ mais de faictz ilz
le nient. Tit.1.d.
Qui dit que il congnoit dieu/ ⁊ ne garde point
ses cõmandemẽs il est menteur/ ⁊ uerite nest point
en luy: ⁊ qui garde sa parolle la charite de dieu est
urayement parfaicte en ce. Nous scauons par ce:
que nous sommes en luy. Qui dit que il demeure
en Christ/ il doit aussi cheminer cõme iceluy a che
mine. 1.Iehan.2.a.
Si iay prophetie/ ⁊ que ie cõgnoisse les myste-
res/ ⁊ toute science/ ⁊ que iaye toute la foy/ tellemẽt
que ie transfere les montaignes: toutesfoys se ie
nay charite/ ie ne suis rien. 1.Corin.13.a.
La fin du cõmãdemẽt/ est charite de coeur pur/ ⁊
de bõne consciẽce/ ⁊ de foy non feinte. 1.Timo.1.a.
2.Timo.1.a.
en Dieu le pere.
Il est un Seigneur/ une foy/ un baptesme/ un
Dieu ⁊ pere de tous qui est sur tous/ ⁊ par tout/ et
en nous tous. Ephe.4.a.
Il est un Dieu/ ⁊ un moyenneur de Dieu ⁊ des
hõmes: hõme Iesu Christ. 1.Timo.2.b.
Maintenant Seigñr/ tu es nostre pere/ ⁊ nous
sommes la molle terre: tu es nostre formateur/ et
noꝰ tous sõmes les oeuures de tes mains. Isa.64.c.
tout puissant.
Uoicy ie suis Leternel/ Dieu de toute creature:
est il quelque chose a moy impossible? Ierem̃.32.e.
Toutes choses sõt possibles uers Dieu. Mat-
thieu.19.d. Marc.10.d. Luc.8.e.
Dieu est puissant de susciter de ces pierres en¬
fans a Abraham. Luc.3.b.
Nulle parolle ne sera ĩpossible uers dieu. Luc.1.d.
createur du ciel ⁊ de la terre.
Il ny a que un mesme Dieu/ qui oeuure toutes
choses en tous. 1.Corin.12.a.
Au cõmencement Dieu crea le ciel et la terre.
Gene.1.a.
Ha Seigneur Eternel/ uoicy tu as faict le ciel
et la terre par ta grande puissance ⁊ par ton bras
estendu/ rien ne est a toy impossible. Ierem̃.32.c.
Seigneur tu es dieu qui as faict le ciel ⁊ la mer
⁊ toutes choses qui sont en iceux. Act.4.d.
Les cieux sont faictz par la parolle du Seigñr.
Psal.33.b.
Seigneur tu as fonde la terre au cõmencemẽt.
Psal.101.d.
Il dõne a tous uie ⁊ respiration/ par tout. Par
luy nous uiuons/ mouuõs ⁊ sommes. Act.17.f.
Car de luy/ ⁊ par luy/ ⁊ en luy sont toutes cho¬
ses. Romains.11.d.
Et en Iesus Christ son seul filz.
Cestuy est son cõmãdemẽt/ que croyõs au nom
de son filz Iesus Christ/ ⁊ aymõs lun lautre/ ainsi
cõme il nous en a dõne le cõmandemẽt. 1.Ieh.3.d.
Iay appelle mon filz de Egypte. Osee.12.a.
Matth.2.c.
Auquel des anges a il oncque dit. Tu es mon
filz: ie tay engendre au iourdhuy? Et encore ie luy
seray pour pere: ⁊ luy il me sera pour filz. Heb.1.b.
Ps̈.2.b.2. Samuel.7.b.
Cestuy est mon filz bien ayme/ auq̃l iay prins/
mon bon plaisir: oyez le. Matth.3.d.17.a.
Iceluy sera grand/ ⁊ sera appelle le filz de dieu.
Luc.1.c.
Tu es Christ le filz de dieu uiuãt. Matth.16.c.
Mar.1.b. Mat.14.d.
Dieu par son filz a parle aux derniers temps a
nous. Hebr.1.a.
Qui luy a este faict de la semence de Dauid se¬
lon la chair/ qui est declaire le filz de dieu en puis¬
sance/ selon lesperit de sanctification. Rom̃.1.a.
Qui est limage de dieu inuisible/ premier nay
deuant toute creature: car en luy sont toutes cho¬
ses crees eis cieux ⁊ en la terre/ uisibles ⁊ inuisi¬
bles/ soit les thrones/ soit les dominatiõs/ soit les
principautez/ soit les puissãces: toutes choses par
luy ⁊ en luy sõt crees: ⁊ il est deuãt toutes choses/
⁊ toutes choses sont cõtenues en luy ⁊c. Colos.1.c.
Christ/ qui est limage de dieu. 2.Corin4.a.
Lequel cõme ainsi soit quil soit la splẽdeur de
gloire/ ⁊ la figure de la substãce diceluy. Hebr.1.a.
Au cõmencement estoit la parolle/ ⁊ la parolle
estoit Dieu. Iehã.1.a.
Deuant q̃ Abraham ◊
Uoꝰ croyez en dieu/ croyez aussi en moy. Io.14.a
Qui me uoit/ il uoit mon pere. Iehã.14.b.
Moy ⁊ mon pere sommes un. Iehã.10.f.
Ie suis en mon pere: ⁊ mõ pere/ en moy. Ieh.14.b
En ce iour la/ uous cõgnoistrez q̃ ie suis en mõ
pere: ⁊ uous en moy/ ⁊ moy en uous. Iehã.14.c.
Iesus luy dit: Ie suis la uoye/ ⁊ la uerite/ et la
uie/ nul ne uient a mon pere/ sinon par moy. Si
uous me eussiez cõgneu/ uous eussiez aussi certes
cõgneu mon pere. Ieh.14.a
Ie suis lhuys. Ieh.10.b.
Nul ne poeut uenir a moy/ se mon pere ne le
tire. Iehã.6.e.
Le pere ayme le filz/ ⁊ a donne toutes choses en
sa main/ qui croit au filz il a uie eternelle. Et qͥ est
incredule/ il ne uerra poĩt la uie/ mais lire de dieu
demeure sur luy. Ieh.3.d.
Ceste est la uie eternelle/ qͥl te cõgnoissent seul
uray dieu/ ⁊ Iesus Christ q̃ tu as enuoye. Ieh.17.a.
Qui croyt au filz de Dieu il a tesmoignage en
soymesme. 1.Iehã.5.b.
Dieu a tant ayme le monde/ quil a donne son
seul filz: affin que tout hõme qui croyt en luy/ ne
perisse point/ mais quil ayt uie eternelle. Car dieu
na point enuoye son filz au monde/ pour iuger le
monde: mais affin q̃ le monde soit sauue par luy.
Qui croyt en luy il nest point iuge. Et qͥ ne croyt
point/ il est desia iuge: car il ne croyt poit au nom
◊ de dieu. Ieh.3.b.
Par lequel nous auons fiance ⁊ acces en confi
dence par la foy diceluy. Ephe.4.b.
Car aussi ny a point autre nom soubz le ciel dõ
ne aux hões/ auq̃l il noꝰ faille estre sauuez. Act̃.4.b
nostre Seigneur.
Uoicy cõme le filz de lhomme qui uenoit aux
nuees du ciel: Il luy dõna puissance/ ⁊ hõneur/ et
regne: ⁊ tous les peuples ⁊ lignees/ ⁊ langues luy
seruirõt. Sa puissance est une puissance eternelle/
laquelle ne sera pas ostee/ ⁊ son regne ne sera point
aboly. Daniel.7.d.
Ilz serõt mõ peuple/ ⁊ ie leur seray Dieu: ⁊ mõ
seruiteur Dauid sera roy sur eux/ ⁊ sera seul pa¬
steur deux tous. Ezech.37.f.
Ilz seruirõt a Leternel/ leͬ dieu/ ⁊ a Dauid leur
roy/ lequel ie leur susciteray. Iere.30.b.
De toy me sortira le gouuerneur en Israel.
chee.5.a.
Il regnera sur la maison de Iacob eternelle¬
ment/ ⁊ son royaume sera sans fin. Luc.1.c.
Auiourdhuy nous est nay le sauueur/ qui est
Christ/ le seigneur. Luc.2.b.
Un seigneur Iesus Christ/ par lequel sont tou
tes choses ⁊ nous par luy. 1.Corin.8.b.
Cestuy est seigneur de tous. Act̃.10.f.
Il mest dõne toute puissance au ciel ⁊ en la ter¬
re. Matth.28.d. Marc.16.b.
Toutes choses me sont donnees du pere/ ⁊ nul
na cõgneu le filz/ sinon le pere: ⁊ si nul na cõgneu
le pere/ sinon le filz/ ⁊ ceux a qui le filz le uouldra
reueler. Mat.11.d.
Pere/ lheure est uenue: clarifie ton filz/ affin q̃
ton filz te clarifie/ ainsi cõme tu luy as dõne puis¬
sãce sur toute chair. Ieh.17.a. Ieh.13.a.
Dieu la exalte/ ⁊ luy a dõne le nom/ lequel est
sur tout nom: affin que au nom de Iesus/ tout ge-
nouil soit flechy de ceux qui sõt aux cieux et qͥ sõt
en la terre ⁊ aux enfers: ⁊ toute langue cõfesse que
nostre Seigñr est Iesus Christ/ a la gloire de dieu
le pere. Philip.2.b.
Il faut q̃ il regne/ iusq̃ a ce quil mette tous ses
ennemys soubz ses piedz. Et au dernier la mort en¬
nemye sera destruicte. Car il a assubiecty toutes
choses soubz ses piedz. 1.Corin.15.d. Heb.2.b.
Cõstituãt a sa dextre aux lieux celestes sur tou
te principaute/ ⁊ puissance/ ⁊ uertu/ ⁊ domination/
⁊ tout nom lequel est nomme: non seulement en ce
siecle/ mais aussi en celuy qͥ est a aduenir. Et il a
assubiecty toutes choses soubz les piedz diceluy/
⁊ la constitue chief sur toute leglise/ laquelle est
le corps diceluy/ et la plenitude de celuy qui est
laccomplissement de toutes choses en toutes.
Ephesi.1.d.
En luy toute plenitude de diuinite abõde corpo¬
rellement: ⁊ estes remplis en luy qui est le chief de
toute principaute ⁊ puissance. Colos.2.b.
Conceu du sainct esperit.
Le sainct esperit suruiẽdra en toy/ ⁊ la uertu du
treshaut sera obumbree en toy. Luc.1.d.
Ce qͥ est ꝯceu en elle/ est du saĩct esperit. Mat.1.c.
Nay de la uierge Marie.
Uoicy la uierge conceuera/ ⁊ enfantera un en¬
fant. Isa.7.c. Mat.1.d. Luc.2.c.
Quãd lacõplissement du tẽps fut uenu/ Dieu
enuoya son filz/ faict de la femme. Gał.4.a.
Ayãt souffert soubz Põce Pilate ⁊c.
Ueritablemẽt Herode ⁊ Ponce Pilate auec les
gẽtilz ⁊ les peuples Disrael ont cõuenu alencõtre
de ton sainct filz Iesus. Act.4.f. Mat.27.d.
Lequel a rendu tesmoignage soubz Ponce Pi¬
late/ bonne confession. 1.Timo.6.c.
Ueritablemẽt il a prins sur soy noz infirmitez/
⁊ a porte noz doleurs. Isa.53.d. Mat.8.d.
Il failloit que Christ souffrit. Luc.24.g.
Pilate leur dit: Crucifieray ie uostre roy: Les
euesq̃s respõdirẽt. Nous nauõs point de roy/ sinõ
Cesar. Alors dõc il leur liura iceluy pour le cruci¬
fier. Et ilz prindrent Iesus ⁊ le menerẽt dehors. Et
luy portãt la croix ⁊c. Iehã.19.d. Mat.27.d.
Certes Dieu demõstre fort sa charite uers noꝰ/
en ce que quãd nous estiõs encore pecheurs Christ
est mort pour nous. Ro.5.b.
Christ a souffert pour nous/ nous delaissant
exẽple/ affin que ensuyuiez ses pas. 1.Pier.2.d.
Christ est mort une foys poͬ noz pechez/ le iuste
poͬ les iniustes/ affin qͥl noꝰ offrit a dieu/ mortifiez
certes en chair/ mais uiuifiez en esperit. 1.Pier.3.c.
Christ est mort pour tous/ affin que ceux qui ui
uent ne uiuẽt plus a eux/ mais a celuy qͥ est mort
pour eux. 2.Corin.5.c. 1.Pierre.4.a.
Ioseph le print/ et le enueloppa de ung linceul
net/ ⁊ le mist en son monumẽt neuf/ lequel il auoit
entaille en la pierre. Mat.27.g. Ieh.19.g. Act.13.e.
Christ est mort pour noz pechez/ il a este enseue¬
ly/ et a este resuscite au troysiesme iour selon les
escriptures. 1.Corin.15.a.
Sẽtez en uous ce qui a este en Iesus Christ: leq̃l
cõme ainsi fust quil estoit en la forme de Dieu/ na
point repute larcin estre esgal a Dieu: mais il sest
aneanty soymesme/ prenant la forme du seruiteur
faict en la similitude des hõmes/ ⁊ trouue en appa
rẽce cõme hõme. Il sest humilie soymesme ⁊ a este
faict obedient iusque a la mort/ uoire la mort de
la croix. Philip.2.a.
Le tiers iour resuscite
des mortz.
Ainsi cõme Ionas fut au uentre de la baleine
troys iours ⁊ troys nuyctz: ainsi sera le filz de lhõ-
me au coeur de la terre/ troys iours ⁊ troys nuictz.
Mat.12.e. Luc.11.d.
Luy preuoiãt a parle de la resurrectiõ de Christ/
que il na point este de laisse en enfer/ ⁊ sa chair na
point ueu corruption. Act.2.d.13.e. Psal.16.d.
Il nest point icy/ car il est resuscite. Mat.28.a.
Dieu la resuscite des mortz/ ⁊ luy a dõne gloi¬
re/ affin que uous eussiez foy et esperance enuers
Dieu. 1.Pierre.1.d.
Lequel est le cõmencement/ le premier nay des
mortz: affin quil soit tenant le premier lieu en tou¬
tes choses. Colos.1.c. 1.Corin.15.c. Ro.1.a.8.g.
Il a este liure pour noz pechez/ et a este resuscite
pour nostre iustification. Ro.4.d.
Cõme Christ est resuscite des mortz par la gloi¬
re du pere/ pareillement aussi nous cheminons en
nouuellete de uie. Ro.6.a.
Beneit soit Dieu ⁊ le pere de nr̃e Seigñr Iesus
Christ/ qͥ selõ sa grãde misericorde noꝰ a regenerez
en esperãce uiue par la resurrectiõ de Iesus Christ
des mortz/ a lheritage ĩcorruptible ⁊c. 1.Pe.1.a.3.d.
Monte aux cieux ⁊c.
Nul nest mõte au ciel/ sinon le filz de lhõme qui
est descendu du ciel. Iehã.3.b.
Il a monte en hault/ il a prins la captiuite qui
estoit prisonniere/ il a donne dons aux hommes.
Ephe.4.b. Psal.67.d.
Et apres que le Seigñr Iesus eut parle a eux/
il fut receu au ciel/ et se sied a la dextre de Dieu.
Marc.16.d. Luc.24.g.
Et quãd il eut dit ces choses/ il fut esleue/ iceux
le uoyãs/ ⁊ une nuee labscõsa de leͬs yeux. Cestuy
Iesus qui est receu dauec uous au ciel: uiẽdra ainsi
cõme lauez ueu aller au ciel. Act.1.a.
Dauid nest point monte au ciel/ mais il dit: Le
Seigneur dit a mon Seigñr: Siedz a ma dextre/
iusque a ce que ie mette tes ennemys la scabelle de
tes piedz. Act.2.f. Hebr.1.a.
Nous auõs tel euesque/ qui est assis a la dextre
du thrõne de maieste eis cieux. Heb.8.a.
Lequel est a la dextre de Dieu/ monte au ciel/
auq̃l sont subiectz les anges/ les potestes ⁊ uertus.
1.Pierre.3.d. Ephe.1.d.
Il sied a la dextre du thrõne de Dieu. Heb.12.a.
Cestuy offrãt un sacrifice poͬ les pechez/ est assis
eternellemẽt a la dextre de Dieu: du surplus iusq̃
a ce que ses ennemys soyent mis la scabelle de ses
piedz. Hebr.10.c. 1.Corin.15.d.
Il faut q̃ le ciel recoyue Christ/ iusque au tẽps
de la restitution de toutes les choses. Act.3.d.
Iesus nest point entre aux sainctuaires faictz
des mains/ figures des urays: mais au ciel mesme/
affin q̃ maintenãt il apparoisse pour nous deuant
la face de Dieu. Heb.9.f. Ro.8.g.
Celuy qui est descendu/ cest celuy aussi qui est
monte sur tous les cieux/ affin quil emplit toutes
choses. Ephes.4.b. Heb.7.d.
Se uous estes resuscitez auec Christ/ cerchez les
choses qui sont denhaut ou Christ est seand a la
dextre de Dieu. Col.3.a.
Se aucun uous dit: uoicy icy est Christ/ ou la/
ne le croyez point. Car faux Christz ⁊ faux pro¬
phetes se esleuerõt/ ⁊ ferõt grandz signes et prodi¬
ges/ tellemẽt que les esleux seront induis a erreur/
se il est possible. Uoicy ie le uoꝰ ay predit. Si dõc
il uous disent: Uoicy il est au desert/ ne y allez
point. Uoicy il est au dedans de la maison/ ne le
croyez point. Car ainsi que lesclair sort de Oriẽt/
⁊ apparoit iusque en Occidẽt/ ainsi sera aussi lad¬
uenement du filz de lhõme. Matth.24.b. Marc
13.c. Luc.17.e. ⁊. 21.c.
Dont uiendra iuger ⁊c.
Nul ne uous seduise. Car le Seigñr ne uiẽdra
point q̃ premieremẽt ne soit uenue la defaillance/ ⁊
lhõme de peche soit reuele/ le filz de perdition qͥ est
aduersaire/ ⁊ se eslieue sur tout ce qui est dit Dieu/
ou que on adore: ⁊ en telle maniere quil se sied au
temple de Dieu/ se mõstrant cõme sil estoit Dieu.
2.Thessalo.2.a.
Ainsi quil est ordõne aux hommes de mourir
une foys/ ⁊ apres ce le iugemẽt/ ainsi aussi Christ
a este offert une foys pour abolir les pechez de plu
sieurs/ ⁊ il apparoistra secondemẽt sans peche/ a
tous ceux qui lattendent en salut. Heb.9.g.
Si ie men uoys uous preparer le lieu: ie retour
neray de rechief/ ⁊ uous receuray moymesme/ affin
que uous soyez la ou ie suis. Iehã.14.a.
Il auoit este cõstitue de Dieu/ iuge des uifz et
des mortz. Act̃.10.f.
Le pere ne iuge persõne/ mais il a baille au filz
tout iugement/ affin que tous hõnorent le filz/ cõe
ilz hõnorent le pere. Il luy a baille puissance de
iuger: car il est le filz de lhõme. Iehã.5.d.
A ce est mort ⁊ resuscite Christ/ affin quil ayt
seigneurie/ ⁊ sur les uiuãs ⁊ sur les mortz ⁊c. Noꝰ
tous assisterõs deuãt le siege iudicial de Christ ⁊c.
Chascun de nous rendra compte a dieu pour soy.
Rom̃.14.b.
Il nous faut tous estre manifestes deuãt le sie-
ge iudicial de Christ/ affin que un chascun recoiue
les propres choses du corps/ ainsi quil a faict: soit
bien/ soit mal. 2.Corin.5.b.
Du surplus la courõne de iustice mest gardee/
laquelle me rendra le Seigñr dieu iuste iuge/ en ce
iour la: Et non seulement a moy/ mais aussi a
ceux qui ayment son aduenement. 2.Timo.4.b.
Uoyez la similitude) Mat.25.a. Itẽ. 2.Thes¬
salo.2.a. 1.Thes.4.d. Ro.2.a.b. 2.Pe.3.b. Iud.1.g.
¶ Ie croy au sainct esperit.
Son esperit a pare les cieux. Iob.26.d.
Ie espãdray de mon esperit sur toute chair. Ioel
2.g. Act̃.2.c.
Ie uous enuoyeray la ꝓmesse du pere en uous:
⁊ uous/ demourez en la cite de Hierusalem: iusque
a ce que uous soyez reuestus de la uertu denhaut.
Luc.24.g.
Et les auoir assemblez en un mesme lieu leur
commanda quilz ne departissent point de Hieru¬
salem: mais quilz attendissent la promesse du pe¬
re/ de laquelle (dit il) uous auez ouy de moy. Car
certes Iehan a baptise deaue: et uous serez un
peu apres ces iours/ baptisez du sainct esperit.
Actes.1.a.
Si uous me aymez: gardez mes commande¬
mens. Et ie prieray mon pere: et il uous don¬
nera lautre consolateur/ pour demourer auec
uous eternellement/ qui est lesperit de uerite:
lequel le monde ne poeut receuoir: car il ne le
uoit point/ et si ne le congnoist point: mais uous
le congnoissez: car il demoure auec uous/ ⁊ sera
en uous. Iehan.14.c.
Le consolateur/ qui est le sainct esperit (lequel le
pere enuoyera en mon nom) iceluy uous enseigne¬
ra toutes choses/ ⁊ uous reduira en memoire tou¬
tes les choses lesquelles ie uous ay dictes. Ie¬
han.14.d.
Quant le consolateur sera uenu/ lequel ie
uous enuoyeray de mon pere/ lesperit de uerite
qui procede du pere/ iceluy rendra tesmoignage
de moy. Et uous en rendrez tesmoignage: car
uous estes des le commencement auec moy. Ie¬
han.15.d.
Si ie ne men uoys: le consolateur ne uiendra
point a uous. Et se ie men uoys/ ie le uous en¬
uoyeray. Et quand iceluy sera uenu: il repren¬
dra le monde de peche/ et de iustice/ et de iuge¬
ment. De peche certes: pour ce quil ne ont point
creu en moy. Et de iustice: car ie men uoys a
mon pere/ et plus ne me uerrez. Et de iugement:
car le prince de ce monde est desia iuge ⁊c.
Quãd iceluy uiendra qui est lesperit de uerite/ il
uous conduira en toute uerite. Iehan.16.b.
Iceluy uous baptisera en sainct esperit et feu.
Matth.3.c.
Se aucun nest nay de eaue et du sainct espe¬
rit/ il ne poeut entrer au royaume de Dieu. Ie¬
han.3.a.
Lesperit inspire la ou il ueut/ et tu oys sa
uoix: mais tu ne scais dont elle uient/ ne la ou
elle ua. Ainsi est tout homme qui est nay de lespe¬
rit. Iehan.3.a.
Le Seigneur est esperit/ ⁊ la ou est lesperit du
Seigneur/ la est liberte. 2.Corin.3.d.
Ce nestes uous point qui parlez: mais cest
lesperit de uostre pere qui parle en uous. Mat¬
thieu.10.b.
Lesperit ayde noz infirmitez. Car nous ne
scauons point quelle chose nous deuons prier
comme il appartient: mais lesperit mesme prie
pour nous par gemissemens inenarrables. Ro¬
mains.8.e.
Apres que auez creu/ uous auez este signez du
sainct esperit de promission/ qui est arre de nostre
heritage. Ephe.1.c.
Celuy qui nous conferme auec uous en Christ/
⁊ qui nous a oingt/ est Dieu: ⁊ celuy qui nous a
signe et donne le arre de lesperit en noz coeurs.
2.Corinth.1.d.
Quiconque na lesperit de Christ/ il nest point
sien. Roma.8.b.
Quicõques sont menez par lesperit de Dieu/
iceux sont enfans de Dieu. Rom̃.8.c.
Pource que uous estes enfans de dieu: dieu a
enuoye lesperit de sõ filz en uoz coeurs criãt Abba
(cest a dire) pere. Gala.4.a.
Certes celuy esperit rend tesmoignage a nostre
esperit/ que nous sommes enfans de dieu. Ro.8.c.
Dieu le nous a reuele par sõ esperit. Car lespe¬
rit enquiert profondement toutes choses: aussi les
choses profondes de dieu. Car qui est ce des hõmes
qui scait les choses de lhomme: sinon lesperit de
lhomme qui est en iceluy? En telle maniere aussi:
les choses qui sont de Dieu nul ne les a congneu/
sinon lesperit de Dieu. Et nous nauons point re¬
ceu lesperit de ce monde: mais lesperit qͥ est de dieu/
affin que nous congnoissions les choses qui nous
sont donnees de Dieu ⁊c. 1.Corin.2.c.d.
Pour ce ie uous fay ascauoir: que nul parlant
par lesperit de dieu/ ne dit parolle execrable de Ie¬
sus. Et nul ne poeut dire seigneur Iesus/ sinõ par
le sainct esperit. Il y a diuisions de graces: mais il
ny a que un mesme esperit ⁊c. 1.Cor.12.a.
Un mesme esperit faict toutes ces choses/ de¬
partant a un chascun ainsi quil ueut. Car nous
sommes tous baptizez en un esperit/ en un corps.
1.Corin.12.b.
Allez ⁊ enseignez toutes gens: ⁊ les baptisez au
nom du pere ⁊ du filz ⁊ du saĩct esperit. Mat.28.d.
Tous pechez seront pardonnez aux filz des hõ¬
mes/ ⁊ les blasphemes qͥlz aurõt blaspheme: mais
qui blasphemera contre le sainct esperit/ il naura
point remission eternellemẽt/ mais sera tenu coul¬
pable de eternel iugemẽt. Marc.3.d. Matth.12.c.
Luc.12.b. Hebr.6.a.
Leglise uniuerselle/ la cõmu¬
nion des sainctz.
La maison de Dieu/ qui est leglise de Dieu ui¬
uant/ colomne ⁊ fermete de uerite. 1.Timo.3.d.
Les femmes soiẽt subiectes a leur maris/ ainsi
que a nostre Seigneur: car le mary est chief de la
femme: ainsi que Christ est chief de leglise: ⁊ iceluy
est le sauueur de son corps. Et ainsi que leglise est
subiecte a Christ: ainsi aussi les femmes soient a
leͬs maris en toutes choses. Uous marys/ aymez
uoz femmes ainsi que Christ a ayme leglise/ ⁊ sest
dõne soymesme pour elle/ affin qui la sanctifiast/
la nettoyant par le lauemẽt deaue par la parolle
de uie/ affin quil rendist a soy leglise glorieuse/
nayant q̃lque tache/ ou ride/ ou aucune telle cho¬
se/ mais affin quelle soit saincte et sans tache ⁊c.
Nous sommes membres de son corps/ de sa chair/
⁊ de ses os ⁊c. Ce mystere est grand: mais ie dy en
Christ ⁊ en leglise. Ephe.5.e.
Iceluy est le chief du corps de leglise. Colo.1.d.
Ephe.1.d. 1.Corin.11.a.
Nul ne poeut mettre autre fõdemẽt q̃ celuy qui
est mis/ lequel est Iesus Christ. 1.Corin.3.c.
Sur le fõdemẽt des apostres ⁊ ꝓphetes. Eph.2.d
Et la pierre estoit Christ. 1.Cor.10.a. 1.Pier.2.b.
Matth.21.d.
Christ comme filz a administre la maison dice¬
luy/ laquelle maison sõmes nous/ se nous retenõs
ferme fiance ⁊ gloriation de lesperance/ iusque a la
fin. Hebr.3.b.
Si uous auez gouste/ combien le Seigneur est
doulx/ duquel uous approchans/ qui est la pierre
uiue/ reprouuee certes des hommes/ mais esleue ⁊
honnoree de Dieu. Soyez comme pierres uiues/
edifiez sur elle/ en une maison spirituelle/ en un sa¬
cerdoce sainct. Uous estes la generation esleue/ le
sacerdoce royal/ la gent saincte/ le peuple dacqui¬
sition. 1.Pier.2.b.
Uous nestes donc plus estrangiers ⁊ pelerins:
mais uous estes citoyens des sainctz/ et domestic¬
ques de Dieu/ edifiez sur le fondement des apo¬
stres et prophetes/ qui est la treshaute pierre angu¬
laire Iesus Christ/ auquel toute edification con¬
struicte croist en un temple sainct en nostre Sei¬
gneur/ auquel uous aussi estes edifiez en un ta¬
bernacle de Dieu par le sainct esperit. Eph.2.d.
Cestuy a donne/ aucuns pour estre apostres/
aucuns prophetes/ les autres euangelistes/ et les
autres pasteurs et docteurs pour la perfection
des sainctz a loeuure de ladministration/ a ledi¬
fication du corps de Christ: iusque a ce que nous
tous allions au deuant en unite de foy et de con¬
gnoissance du filz de dieu/ en hõme parfaict/ en la
mesure de leage de la plenitude de Christ ⁊c.
Ephesiens.4.c.
Sur toutes ces choses ayez charite qͥ est le lyen
de perfection/ ⁊ la paix de Christ soit en liesse en
uoz coeurs: en laquelle aussi estes appellez en un
corps. Colos.2.c.
Ne scauez uous pas que uous estes le temple de
Dieu: ⁊ que lesperit de Dieu habite en uous. Et
se aucun uiole le temple de Dieu/ Dieu le destrui¬
ra. Car le temple de Dieu est sainct: lequel uous
estes. 1.Corin.3.d.
Ne scauez uous pas bien que uoz corps sont les
mẽbres de Christ ⁊c. Ne scauez uous point que uoz
membres sont le temple du sainct esperit/ qui est en
uous: lequel uous auez de Dieu et nestes point
a uous. Certes uous estes achetez de grand pris/
glorifiez/ et portez dieu en uostre corps. 1.Corin¬
thiens.6.d.
Uous certes estes le tẽple de dieu uiuãt: ainsi q̃
dieu dit: Ie habiteray en eux/ ⁊ chemineray entre
eux/ ⁊ ie seray leur dieu/ et ilz seront mon peuple.
2.Corin.6.d. 3.Moyse.26.b.
Uous tous estes un en Christ. Gala.3.d.
Plusieurs faisons un corps en Christ. Roma.
12.a. 1.Corin.12.b.
Plusieurs sõmes un pain/ un corps: car nous
participõs tous dun mesme pain. 1.Corin.10.d.
Celuy qui sanctifie/ ⁊ ceux qui sont sanctifiez/
tous sont dun. Heb.2.c.
Cõme celuy qui uous a appelle est sainct/ que
aussi uous soyez sainctz en toute cõuersation: car
il est escrit/ Uous serez sainctz/ car ie suis sainct.
1.Pier.1.c. 3.Moyse.11.g.19.a.20.b.
Rendans graces au pere/ qui nous a faict di¬
gnes en la partie de lheritage des sainctz en lumie
re/ qui nous a deliure de la puissãce des tenebres/
⁊ nous a transportez au royaume du filz de sa dile
ction. Colos.1.b.
La uerite de dieu est en leglise des sainctz. Psal¬
me.88.a.
Se il ne oyt point iceux dy le a leglise. Et sil
ne oyt point leglise/ il te soit cõme payen ou pu¬
blicain. Ou ilz sõt deux ou troys assemblez en
mon nom/ ie suis la au millieu de eux. Mat.18.c.
Et sur ceste pierre ie edifieray mon eglise/ ⁊ les
portes denfer ne pourront rien a lencontre delle.
Matth.16.c.
¶ Des deux signes sacramentaux
de leglise/ instituez par Ie¬
sus Christ.
¶ Du baptesme.
Allez par tout le monde/ ⁊ preschez leuangile a
toute creature. Qui croyra ⁊ sera baptise: il sera
sauue. Mais qui ne croyra point/ il sera condẽne.
Marc.16.d. Matth.28.d.
Iehan certes a baptise deaue: mais uoꝰ serez ba¬
ptisez/ du sainct esperit. Act̃.11.a.1.c. Matth.3.c.
Si aucun nest nay deaue ⁊ du sainct esperit/ il
ne poeut entrer au royaume de dieu. Iehan.3.a.
Aussi maintenãt le baptesme estãt rep̃sente par
icelle figure nous sauue/ non point en ostãt lordu¬
re de la chair/ mais en bonne cõscience respondant
uers dieu. 1.Pet̃.3.d.
¶ De la table de nostre Seigñr.
Cõme ilz mangeoient/ Iesus print du pain/ et
quand il eu rendu graces le rõpit/ ⁊ le dõna a ses
disciples/ ⁊ dit: Prenez/ mangez: ce/ est mon corps.
Et en prenãt le calice/ rendit graces/ ⁊ leur dõna/
disant: Beuuez tous de ce. Car ce/ est mon sang du
nouueau testament: lequel est espandu pour plu¬
sieurs en la remission des pechez. Et uous dy: Ie
ne beuuray doresnauant de ce germe de uigne: iusq̃
a iceluy iour/ quand ie beuuray iceluy nouueau
auec uous au royaume de mon pere. Et quãd ilz
eurent dit la louenge ilz se partirent/ ⁊ allerent en
la mõtaigne de Oliuet. Matth.26.c. Marc.14.c.
Luc.22.b.
Iay receu de nostre Seigneur ce que ie uous ay
baille: que nostre Seigneur Iesus: en la nuict en
laquelle il fut liure/ print le pain/ ⁊ quand il eut rẽ
du graces le rompit/ ⁊ dit: Prenez/ mangez: ce/ est
mon corps/ qui est rompu pour uous. Faictes cecy
en memoire de moy. Semblablement aussi le cali
ce/ apres qͥl eut souppe: disãt/ Ce calice est le nou¬
ueau testament en mon sang. Faictes cecy/ toutes
les foys que le beuurez/ en memoire de moy. Car
toutes les foys/ que uous mangerez ce pain ⁊ beu¬
urez ce calice/ uous annoncez la mort de nostre sei¬
gneur/ iusque a ce quil uienne ⁊c. 1.Corinthiens
11.e.f.
La remission des pechez.
Et affin que sachez que le filz de lhõme a puis¬
sance en la terre de pardonner les pechez: il dit au
Paraliticque: Ie te dy/ lieue toy ⁊c. Marc.2.b.
Et il dit a icelle/ tes pechez te sont pardõnez: Ua
ten en paix ⁊ ne peche plus. Luc.7.g.
Uoicy laigneau de Dieu/ qui oste le peche du
monde. Iehan.1.d.
Il est un Dieu ⁊ un mediateur de Dieu ⁊ des
hommes/ lhomme Iesus Christ: qui sest dõne soy¬
mesme en redemption pour tous. 1.Timo.2.b.
Si aucun a peche nous auons un aduocat
enuers le pere/ Iesus Christ le iuste. Et celuy est
lapointement pour noz pechez/ et non seullement
pour les nostres/ mais aussi pour ceux de tout le
monde. 1.Ieh.2.a. Rom̃.8.g.
Uous estes de par luy en Iesus Christ qui noꝰ
est faict sapience/ ⁊ iustice/ ⁊ sanctification/ ⁊ redẽ¬
ption. 1.Corin.1.d.
Christ/ lesperance de gloire en uous. Colos.1.d.
Ie suis la lumiere. Iehan.8.b.
Il est nostre paix. Ephe.2.c.
Christ/ qui est nostre uie. Colos.3.a.
Ie suis la uoye/ la uerite ⁊ la uie. Nul ne uiẽt a
mon pere sinon par moy. Iehan.14.a.
Il estoit cõuenable/ que celuy pour lequel sont
toutes choses qui auoit amene beaucoup denfans
a gloire fut faict parfaict aucteur de leur salut par
passion. Hebr.2.c.
Nous nauons point un euesque qui ne puisse
auoir compassiõ de noz infirmitez: mais celuy qui
a este tente en toutes choses par similitude sans
peche. Hebr.4.d.
Cõsiderez lapostre ⁊ euesque de nostre cõfession
Iesus qui est fidele/ a celuy qui la constitue/ ainsi
cõme Moyse en toute sa maison. Heb.3.a.
Et luy qui a este parfaict a este faict cause de
salut eternel a tous ceux qui luy obeissent/ ap¬
pelle euesque selon lordre de Melchisedec. He-
brieux.5.c.d.13.d.
Il poeut sauuer a perpetuite ceux qͥ sapprochẽt
de dieu par luy/ uiuãt a tousioͬs poͬ ĩterceder poͬ
noꝰ. Car il estoit cõuenable q̃ noꝰ eussiõs un tel e¬
uesq̃/ saĩct/ innocẽt/ sãs macule/ separe des pecheͬs
⁊ plus haut que les cieux ⁊c. Heb.7.d.
Le sang de Christ qui par le sainct esperit sest
offert a dieu soymesme sãs macule/ combien plus
fort nettoyera il nostre consciẽce des oeuures mor
tes pour seruir a dieu uiuãt? Et pour ce est il media
teur du nouueau testament: affin que moyennant
la mort/ ceux qui sont appellez recoiuẽt la ꝓmesse
de leternel heritage/ ⁊ la redemption des trãsgres¬
sions lesquelles estoient soubz le premier testamẽt.
Hebrieux.9.c.
Par laquelle uolunte nous sommes sanctifiez/
par loblation une foys faicte du corps de Iesus
Christ: ⁊c. Car par une oblation il a parfaict per¬
petuellement les sanctifiez ⁊c. Et la ou est remis¬
sion dicelles/ il ny a plus doblation pour le peche.
Heb.10.c.d.
Ie suis lhuys. Se aucun entre par moy il sera
sauue: ⁊ entrera ⁊ sortira/ ⁊ trouuera pastures: Le
larron ne uient sinon pour desrober/ ⁊ tuer/ et de¬
struire. Ie suis uenu affin quelles ayent uie: et
quelles layent plus abondamment. Ie suis le bon
pasteur. Le bon pasteur donne sa uie pour ses bre¬
bis. Mais le mercenaire nest point pasteur. Ie¬
han.10.b.
Il purgera toute brãche qui porte fruict/ affin
quelle porte plus de fruict. Ieh.15.a.
Lequel a porte noz pechez en son corps sur le
boys/ affin que nous estans mortz a pechez uiuiõs
a iustice/ par la basture duquel uous estes gueris.
Car uous estiez cõme brebis errantes/ mais maint¬
tenant estes conuertis au pasteur ⁊ euesque de uoz
ames. 1.Pet̃.2.d.
Uiuez en crainte au temps de uostre pelerina¬
ge: sachans que uous estes rachetez de uostre uai¬
ne conuersation de la tradition de uoz peres: non
point par choses corruptibles par or ou par argẽt:
mais par le sang precieux de Christ/ qui est com¬
me laigneau incontamine et sans macule. 1.Pier
re.1.c.
Il est ainsi escrit: et ainsi failloit que le Christ
souffrit/ ⁊ resuscitast de mort au tiers iour: et que
on preschast en son nom repentance et remission
des pechez/ en toutes gens. Luc.24.g.
A cestuy tous les prophetes dõnẽt tesmoigna¬
ge q̃ tous ceux qui croirõt en luy/ receurõt remissiõ
de leurs pechez/ par son nom. Act̃.10.g.
Il ny a poĩt de salut en aucun autre. Car aussi
ny a il point dautre nom dõne entre les hõmes/ au
quel il nous faille estre sauuez. Act̃.4.b.
Par celuy uous est annonce la remission des
pechez/ quiconque croit par celuy est iustifie.
Actes.13.f.
Repentez uous/ ⁊ soit chascun baptize au nom
de Iesus Christ en remission des pechez. Act̃.2.f.
Le sang de son filz nous nettoye de tout peche
1.Ieh.1.c. Heb.9.d. Apoca.1.b.
Par lequel nous auons redemption par son
sang: remission des pechez. Coloss.1.b. Ephe.1.b.
1.Iehan.3.a.
Quãd la benignite ⁊ amour du sauueur nostre
Dieu est uers les hommes apparue/ nõ point par
les oeuures de iustice/ que nous faisions/ mais par
sa misericorde nous a sauuez/ par le lauemẽt de la
regeneration ⁊ renouatiõ du sainct esperit/ lequel
a espandu abondãment en nous par Iesus Christ
nostre sauueur/ affin que nous estans iustifiez par
sa grace/ soyõs heritiers selon lesperance de la uie
eternelle. Tit.3.a.2.c.
Le filz de lhomme est uenu sauuer ce qui estoit
pery. Matthieu.18.b. Luc.19.b.
Appaisant par le sang de sa passion les choses
qui sont/ soit en terre ou eis cieux. Colos.1.c.
Faisant la purgation de noz pechez par soy¬
mesme. Hebre.1.a.
Pour reparer toutes choses par Christ/ lesquel
les sont aux cieux/ ⁊ lesquelles sõt en la terre par
iceluy/ par lequel aussi nous sommes appellez a
lheritage/ predestinez selon son bon plaisir ⁊c.
Ephesiens.1.b.
Nous donc qui sommes iustifiez par foy/ nous
auons paix enuers Dieu/ par nostre Seigneur Ie
sus Christ/ par lequel nous auõs acces par foy en
ceste grace ⁊c. Par plus forte raison dõc nous qui
maintenant sommes iustifiez en son sang/ serons
deliurez de ire par luy. Car lors que nous estions
ennemys/ auons este reconciliez a Dieu par la
mort de son filz: par plus forte raison nous qui
sommes recõciliez serons sauuez en la uie diceluy.
Ro.5.a.b. Ephesi.2.d.3.b. Hebr.4.d.
Uenez a moy uous tous qui estes trauaillez/
et estes chargez/ et ie uous soulageray. Mat¬
thieu.11.d.
Dieu na pas enuoye son filz au monde pour
iuger le monde. Mais affin que le monde soit sau
ue par luy. Qui croyt en luy il nest point iuge:
et qui ne croyt point est desia iuge. Car il ne croyt
point au nom du seul filz de Dieu. Et ce est le iu¬
gement: car la lumiere est uenue au mõde/ ⁊ les hõ
mes ont mieux ayme les tenebres que la lumiere.
Iehan.3.b.
Qui croyt ma parolle/ ⁊ croyt a celuy qui ma
enuoye/ il a uie eternelle ⁊ ne uient point en con¬
demnation: mais passera de la mort en la uie.
Iehan.5.d.
En ce est apparue la charite de Dieu enuers
nous que Dieu a enuoye son filz unicque au mon
de/ affin que nous uiuions par luy. En ce est la
charite/ non point pourtant que nous ayons ay¬
me Dieu/ mais pour ce que luy premier noꝰ a ay¬
me/ ⁊ a enuoye son filz reconciliation pour noz pe¬
chez. 1.Iehan.4.b.c.
Il ny a nulle condemnation en ceux qui sont
en Iesus Christ: qui ne cheminent point selon la
chair. Car la loy de lesperit de uie en Iesus Christ/
ma deliure de la loy de peche et de mort. Ro¬
mains.8.a.
Uous estiez ces choses/ mais uoꝰ estes nettoyez/
uous estes sanctifiez/ uoꝰ estes iustifiez par le nom
du Seigneur Iesus ⁊ par lesperit de nostre Dieu.
1.Corin.6.c.
La iustice de dieu/ est par la foy de Iesus Christ
a tous ⁊ sur tous ceux qui croyent en luy. Certes
il ny a point de differẽce. Tous ont peche ⁊ ont be¬
soing de la gloire de Dieu/ iustifiez sans desserte/
par la grace diceluy/ par la redẽption laquelle est
en Iesus Christ/ lequel Dieu a mis deuãt soy/ re¬
cõciliateur par le sang diceluy/ a ceux qui ont foy.
Romains.3.c.d.
La resurrection de la chair.
Ie scay que mõ redempteur uit/ ⁊ que au dernier
iour ie resusciteray de la terre. Et derechief ie seray
resuestu de ma peau/ ⁊ uerray Dieu en ma chair.
Iob.19.d.
Comme les eaues se retirẽt de la mer ⁊ le fleuue
esuyde se deseiche/ ainsi lhõme apres qͥl est endor¬
my/ ne se releuera plus. Il ne se resueillera pas
iusque a ce que le ciel soit brise/ ⁊ ne se releuera pas
de son somme. Iob.14.b.
Tes mortz uiuront/ mes occis resusciteront.
Isa.16.d.
Pourtãt attendz moy (dit le Seigneur)/ au iour
de ma resurrectiõ au temps aduenir. Car mon iu¬
gement est/ de assembler les nations ⁊ recueiller les
royaumes. Sopho.3.b.
Leternel Dieu dit ces choses a ces os: Uoicy ie
metteray dedãs uous lesperit/ ⁊ uous uiuerez: ⁊ sur
uous donneray des nerfz/ et feray uenir sur uous
la chair/ ⁊ estenderay sur uous la peau/ ⁊ uous dõ
neray esperit ⁊ uous uiuerez/ ⁊ congnoistrez que ie
suis le Seigneur ⁊c. Et lesperit est entre en eux/ et
sont resuscitez/ ⁊ se sõt mis debout sur leurs piedz/
⁊ estoit un moult grand exercite ⁊c. Et uous tous
peuple cõgnoistrez que ie suis le Seigneur/ quand
ie ouuriray uoz sepulchres/ ⁊ uous retireray hors
de uoz fosses/ ⁊ donneray en uous mon esperit/ ⁊
uiuerez. Ezech.37.a.b.
Et en ce temps la sera sauue mon peuple/ qui¬
conque sera trouue escrit au liure. Lors plusieurs
de ceux qui dorment en la poudre ⁊ en la terre/ ses¬
ueilleront/ aucuns en uie eternelle: les autres en
opprobre/ affin que tousiours ilz le uoyent ⁊c.
Daniel.12.a.
Ie suis le Dieu de Abrahã/ ⁊ le Dieu de Isaac/
⁊ le Dieu de Iacob. Il nest pas le Dieu des mortz:
mais des uiuans. Matth.25.c.
Car tous uiuent a luy. Luc.20.g.
Ie scay quil resuscitera a la resurrection au der¬
nier iour. Iehã.11.c.
Ie sers ainsi au pere ⁊ a mon Dieu croyant en
toutes les choses qui sont escriptes en la loy ⁊ eis
prophetes/ ayant esperance en Dieu/ que la resur¬
rection des iustes ⁊ iniustes aduiendra/ laq̃lle aussi
eux mesmes attendent. Act.24.d.
Lheure uiendra en laquelle tous ceux qui sont
aux monumens orront la uoix du filz de Dieu.
Et ceux qui auront faict bien yront en resurrectiõ
de uie: Mais ceux qui auront faict mal/ en resur¬
rection de iugemẽt. Iehã.5.d. Matth.25.d.
Quãd Christ nr̃e uie sera manifeste/ lors aussi
uous serez manifestez auec luy en gloire. Col.3.a.
Nous ne uoulons point que uous ignorez de
ceux qui dormẽt: affin que ne soyez contristez ainsi
que les autres: qui nont point desperance. Car si
nous croyons q̃ Iesus est mort ⁊ est resuscite: ainsi
aussi Dieu amenera auec luy ceux qui dorment
par Iesus. Certes nous uous disons ce en la pa¬
rolle de nostre Seigneur: que nous qui uiuerons/
qui sommes le residu en laduenemẽt de nostre Sei
gneur/ nous ne precederõs point ceux qui dormẽt.
Car iceluy Seigneur au cõmandement ⁊ en uoix
de larchange/ ⁊ a la trompe de Dieu descendra du
ciel ⁊ les mortz qui sont en Christ/ resusciterõt pre¬
mierement. Puis apres nous qui uiuerons: qui se¬
rons du residu: serõs rauys ensemble auec eux eis
nuees au deuant du Seigñr en lair. Et ainsi nous
serons tousiours auec le Seigneur. 1.Thes.4.c.
Affin que ne eussions cõfiance en nous mesme/
mais en Dieu/ lequel resuscite les mortz a uie.
2.Corin.1.b.
Maintenãt Christ est resuscite des mortz le pre
mier de ceux qui dormoient. Car certes la mort est
par un hõme: ⁊ par un homme la resurrection des
mortz. Et cõme tous meurẽt par Adam/ ainsi aussi
tous serõt uiuifiez par Christ/ ⁊ un chascun en son
ordre. Le premier est Christ: apres ceux qui sont de
Christ/ lesquelz ont creu en son aduenement ⁊c.
Uoicy ie uous dy un mystere. Certes nous ne dor¬
mirons point tous/ toutesfoys nous tous serons
muez/ en un moment/ en un iect doeil/ en la der¬
niere trompe. Car la trompe sonnera/ et les mortz
resusciteront incorruptibles: ⁊ nous serons muez.
Car il faut que ce corruptible/ ueste incorruption:
⁊ ce mortel/ ueste immortalite. 1.Corin.15.d.
Nul ne poeut uenir a moy: se mon pere qui ma
enuoye/ ne le tire: ⁊ ie le resusciteray au dernier ioͬ.
Iehã.6.d.
Mais nostre cõuersation est eis cieux/ dõt aussi
nous attendõs le sauueur/ nostre Seigneur Iesus
Christ/ qui reformera le corps de nostre humilite
en le conformant au corps de sa clarte selon lope¬
ratiõ de sa puissance/ par laquelle aussi poeut as¬
subiectir toutes choses a soy. Phił.3.d.
Appelle paoures/ debiles/ boiteux/ aueugles ⁊c.
Certainemẽt il te sera retribue en la resurrection
des iustes. Luc.14.c.
La creature sera deliuree de la seruitude de cor¬
ruptiõ/ en la liberte de la gloire des enfãs de dieu.
Nous scauõs certes que toute creature gemit ⁊ tra
uaille iusque a present/ ⁊ non point seullemẽt elle:
mais nous aussi qui auõs les premiers fruictz de
lesperit gemissons mesme par dedẽs nous en attẽ¬
dant ladoption des enfans de dieu la redemption
de nostre corps. Certainement nous sõmes sauuez
en esperance. Rom̃.8.d.
Ilz uerront le filz de lhõme uenãt eis nuees du
ciel auec grãde puissance ⁊ maieste. Et enuoyera
ses anges auec une trõpette de grande uoix/ ⁊ assẽ
bleront ses esleux des quatre uens de la sommite
des cieux/ iusque aux extremitez diceux ⁊c. Mais
de ce iour la ⁊ heure nul ne scait/ ne les anges des
cieux/ sinon mon pere seul ⁊c. Pour ce uous aussi
soyez prestz. Car le filz de lhõme uiendra a lheure
que ne pensez pas. Matthieu.24.c. ⁊. d.
Uoyez.) Matth.23. ⁊. 24.
La uie eternelle.
¶ Commencement de la uie
aduenir.
Sire/ a qui irõs nous/ tu as les parolles de uie
eternelle. Iehan.6.g.
Les parolles que ie uous dy/ sont esperit et uie.
Iehan.6.g.
Ceste est la uie eternelle: que il te congnoissent
seul uray Dieu/ ⁊ Iesuchrist lequel tu as enuoye.
Iehan.17.a.
Ie suis la resurrectiõ ⁊ la uie/ qui croit en moy/
il uiura encore quil fut mort: et quiconque uit et
croit en moy ne mourra poĩt eternellemẽt. Ieh.11.c.
Quiconque croit en luy ne perira point/ mais
il aura la uie eternelle. Iehan.3.b.
En uerite/ en uerite/ ie uous dy/ que qui oyt ma
parolle ⁊ croyt a celuy qui ma enuoye/ il a uie eter
nelle. Et ne uiẽt point en cõdẽnation: mais passera
de la mort en la uie. Iehan.5.d.
En uerite/ en uerite ie uous dy/ qui se confie en
moy a la uie eternelle. Iehan.6.e.
Et creurent tout autant quilz estoiẽt ordonnez
a la uie eternelle. Act̃.13.g. 1.Timo.1.d.
Et ce est le tesmoignage que dieu nous a donne
la uie eternelle ⁊ ceste uie est en son filz. 1.Iehã.5.c.
Uoyez.) Iehan.4.b.10.b.12.g. 1.Timoth.6.c.
1.Iehan.1.a.2.d.
¶ De la plaine uie aduenir.
Quand le prince des pasteurs apparoistra/ uoꝰ
receurez la courõne ĩcorruptible de gloire. 1.Pe.5.b
Et ceste est la promesse/ laquelle iceluy nous a
promis: la uie eternelle. 1.Iehan.2.d.
Il rendra a un chascun selõ ses oeuures: a ceux
certes qui par perseuerã ce en bien faisant quierent
gloire ⁊ hõneur ⁊ immortalite: ⁊ la uie eternelle ⁊c.
Romains.2.b.
Les gaiges de peche/ est mort: mais le don de
dieu/ est uie eternelle/ par Iesus Christ nostre sei¬
gneur. Rom̃.6.d.
Se nous sommes enfans/ nous sommes aussi
heritiers/ heritiers certes de Dieu/ ⁊ coheritiers de
Christ/ uoire se nous souffrons auec luy: poͬ aussi
estre glorifiez auec luy. Certainemẽt iestime q̃ les
afflictions de ce tẽps/ ne sont point a accõparer a
la gloire/ laquelle sera reuelee en nous ⁊c. Ceux
quil a congneu des le commencement: il les a de¬
uant definis a estre faictz conformes a limage de
son filz/ affin quil soit le premier nay entre moult
de freres. Et ceux quil a deuant definis: il les a
aussi appellez. Et ceux quil a appellez: il les a
aussi iustifiez. Et ceux qͥl a iustifiez: il les a aussi
glorifiez. Rom̃.8.d.
Treschers nous sommes maintenant enfans
de Dieu: ⁊ nest point encore apparu ce que nous
serons. Nous scauons que quand il apparoistra:
nous serons semblables a luy. Car nous le uer¬
rons comme il est. Et quiconque a ceste esperance
en luy: il se sanctifie/ cõme aussi iceluy est sainct.
1.Iehan.3.a.
Uous estes mortz: et uostre uie est cachee auec
Christ en dieu. Et quand Christ apparoistra qui
est uostre uie/ adonc aussi uous apparoistrez auec
luy en gloire. Colos.3.a.
En la resurrection ilz ne se marierõt/ ne seront
mariez: mais sont cõme les anges de dieu au ciel.
Matth.22.c.
Iesus leur dit: Ie uous dy en uerite que uous
qui mauez ensuiuy: quand le filz de lhomme sera
assis sur le siege de sa maieste/ en la generation
uous serez assis aussi sur douze sieges ⁊c. Mat¬
thieu.19.d.
Uous serez contristez: mais uostre tristesse sera
conuertie en ioye ⁊c. Iehan.16.d.
Nous uoyõs maintenãt par un miroer en ob¬
scurite: mais alors face a face. Ie cõgnoy mainte¬
nant en partie: mais adonc ie cõgnoistray cõme ie
suis cõgneu. 1.Corin.13.d.
Uous auez receu a ioye le rauissement de uoz
biens: cõgnoissans que uous auez meilleure ⁊ per¬
manente substance. Hebr.10.g.
Nous nauons point icy cite permanente: mais
nous cerchõs celle qui est a aduenir. Heb.13.c.
Ie dõneray a mãger a celuy qui uaincra/ de lar
bre de uie/ lequel est au paradis de mon Dieu ⁊c.
Soys fidele iusq̃ a la mort: ⁊ ie te dõneray la cou¬
ronne de uie. Apoca.2.b.c.
Ilz receuerõt cent foys plus/ ⁊ la uie eternelle.
Matth.19.d. Marc.10.b. Luc.18.c.
Ilz regneront en uie par un seul Iesus Christ.
Romains.5.c.
Adonc les iustes resplendirõt/ cõme le soleil: au
royaume de leur pere. Matth.13.f.
En ce tẽps la sera ton peuple sauue/ tous ceux
qui seront trouuez escritz au liure ⁊c. Dañ.12.a.
Uenez les beneitz de mõ pere/ possedez le royau
me lequel uous est prepare des le commencement
du monde. Car iay eu faim/ ⁊ uous mauez donne
a manger ⁊c. Adonc aussi dira a ceux qui sont a la
senestre: Maudictz departez uous de moy/ au feu
eternel qui est prepare au diable et a ses anges ⁊c.
Et iront ceux icy en torment eternel et les iustes
en uie eternelle. Matth.25.d. Iehan.5.e.
Oeil na point ueu/ ne aureille ouy/ ne est mon
te au coeur dhõme/ quelles sont les choses q̃ dieu
a prepare a ceux qui laymẽt. 1.Cor.2.b. Isa.64.b.
Uoyez) Dañ.12.a. Eccli.24.c. Iehã.4.e.12.d.
Rom̃.6.e. Gala.6.b. Tit.1.a.3.b. Heb.11.e. 1.Pier.3.
d. Iud.1.a.b. Apoca.2.3.20.21.22.
¶ Somme des precedens articles.
S.Paul. 1.Timo.3.d.
¶ Dieu est manifeste en chair/ iustifie
en esperit/ apparu aux Anges/
presche aux Gẽtilz/ creu
au monde/ receu
en gloire.
¶ Declaration sur les dix cõmande¬
mens/ par lesquelz Dieu nous com¬
mande de bien faire/ et nous deffend
de mal faire.
¶ Premierement de la loy.
En la montaigne de Sinay/ il dõna a Moyse
deux tables de pierre de lalliance/ escrites du doigt
de Dieu. 1.Moyse.31.d.5. Moyse.9.b.
Et lors uous declaira son alliance/ laquelle il
uous cõmanda garder: cest ascauoir les dix parol
les/ ⁊ les escrit sur deux tables de pierre. 5.Moyse
4.b.10.d.2. Moyse.34.d.
La loy est saincte/ ⁊ le cõmandemẽt est sainct/ ⁊
iuste/ ⁊ bon. Rom̃.7.c.
Nous scauons que la loy est bonne/ si aucun en
use legitimement: sachant ce/ que la loy nest point
mise au iuste/ mais aux iniustes ⁊c. 1.Timo.1.b.
Ie nay point congneu peche/ sinon par la loy.
Car ie ne congnoissoye point concupiscence: se la
loy ne eut dit: Tu ne cõuoiteras point ⁊c. Ro.7.b.
La loy a este nostre instructeur a Christ: affin q̃
nous soyons iustifiez par foy. Gala.3.d.
La loy est dõnee par Moyse/ grace par Christ.
Iehan.1.b.
La loy est ordõnee par les anges en la main du
mediateur iusque a ce que la semence uint/ a laq̃l¬
le estoit promise. Gala.3.c. Act̃.7.e. Heb.2.a.
¶ Sur le premier cõmandemẽt.
¶ De la maieste/ sapience/ ⁊ bonte de Dieu
tout puissant/ tout sage/ ⁊ tout bon:
auquel seul appartiẽt toute
adoration/ honneur ⁊
gloire.
Escoute Israel/ Leternel nostre Dieu est un
Dieu. 5.Moyse.6.a.
Leternel/ ton dieu est un feu cõsummant/ Dieu
ialoux. 5.Moy.4.d. Heb.12.g.
Dieu est esperit: ⁊ faut que ceux qui le adorent/
le adorent en esperit ⁊ uerite. Iehan.4.c. 2.Co¬
rinthiens.3.d.
Dieu est charite: et qui demeure en charite il de¬
meure en dieu/ ⁊ dieu en luy. 1.Iehã.4.c.
Dieu est la lumiere/ ⁊ ny a nulles tenebres en
luy. 1.Iehan.1.b.
Ie suis Alpha/ ⁊ O/ le commencement ⁊ la fin:
dit le Seigneur dieu/ qui est/ ⁊ qui estoit/ et qui est
a aduenir le tout puissant. Apocali.1.d.22.c.
Lors Moyse dit a Dieu: Uoicy/ moymesme ay
este aux enfans Disrael/ ⁊ leur ay dit: Le dieu de
uoz peres ma enuoye uers uous. Et me ont dit:
Quel est son nom? Que leur a il dit? Et dieu dit
a Moyse: Ie suis/ qui suis/ puis il dit: Tu di¬
ras ainsi aux enfans Disrael: Qui suis/ ma en¬
uoye a uous. Et dieu dit encore a Moyse: Tu di¬
ras ainsi aux enfãs Disrael IEHOUAH (cest
adire Leternel) Le Dieu de uoz peres/ le Dieu de
Abraham/ le Dieu de Isaac/ et le Dieu de Iacob/
ma enuoye a uous. Ce est mon nom perpetuelle¬
ment/ ⁊ ce est ma cõmemoration en toute genera¬
tion. 2.Moyse.3.d.e.
Lors dieu parla a Moyse/ ⁊ luy dit: Ie suis Le¬
ternel/ ⁊ suis apparu a Abraham/ a Isaac/ ⁊ a Ia¬
cob/ en dieu tout puissant/ ⁊ ne leur ay point dõne
a congnoistre mon nom IEOUAH (cestadire
Leternel). 2. Moyse.6.a
Lors Moyse linuocqua. O Eternel Eternel/
Dieu pitoyable/ misericordieux/ fort patient/ et
moult debonnaire/ qui garde benignite a milliers/
qui oste liniquite/ loffense/ ⁊ peche: aussi nul nest
sans coulpe/ pour se faire innocent. Tu pugnis
liniquite des peres sur les enfans des enfans/
en la tierce ⁊ quarte generation. 2.Moyse.34.a.
Neemie.9.f. Ion.4.a. Ps̈.86.a. Ioel.2.c.
Ie suis grand roy dit Leternel des exercites/
et mon nom est horrible entre les gens. Ma¬
lachie.1.d.
Ne suis ie pas Leternel? dautre dieu ny a il
point sinon moy: de dieu iuste/ ⁊ sauueur nen est il
point que moy. Isaie.45.d.
Qui est dieu/ sinon Leternel? Createur/ sinon
nostre dieu? Psalme.17.e.
Leternel est le souuerain/ merueilleux/ ⁊ grand
roy sur toute la terre. Psalme.47.b.
Qui est ce noble roy/ le fort ⁊ puissãt Eternel.
Leternel/ preux en guerre? Psal.24.b.
Il nya nul sainct/ comme Leternel. Car il ny
a point sinon que toy/ ⁊ ny a nul fort cõme nostre
Dieu. 1.Samuel.2.a.
Car Leternel uostre Dieu cest le Dieu des
dieux/ et le seigneur des seigneurs/ le Dieu grãd/
puissant/ et merueilleux: lequel ne regarde
point la personne/ et ne prent nul don. 5. Moy¬
se.10.d.
Ce fort/ ce grand/ ce puissant a nom Eternel/
seigneur des exercites: Il est de grand cõseil/ et de
moult grãdz gestes/ duquel les yeux sont ouuers
sur toutes les uoyes des enfans de lhomme pour
rẽdre a un chascun selon sa uoye/ ⁊ selon le fruict
de son oeuure. Iere.32.d.
O seigñr dieu tout puissãt/ tes oeuures sõt grã
des ⁊ merueilleuses: seigñr roy des saĩctz/ tes uoyes
sont iustes ⁊ urayes. Qui est cestuy/ seigñr qͥ ne te
craindra/ ⁊ ne magnifiera ton nom: Car tu es seul
sainct pource uiendront toutes gens/ ⁊ adoreront
en ta presence. Car tes iugemens sont manifestes.
Apocalip.15.b.
Tu es grãd/ tu fais choses merueilleuses/ tu es
seul dieu. Psal.86.b.
Loue soit Leternel/ dieu/ le Dieu Disrael qui
faict seul choses merueilleuses. Ps̈.72.d.136.a.
Le benoit ⁊ seul prince/ roy/ de ceux qui regnẽt/ ⁊
seigñr de ceux qͥ ont seigneurie: lequel seul a im-
mortalite. 1.Timothee.6.c. Apocalip.19.c.
Ie suis celuy qui faict toutes choses: iay estẽdu
seul les cieux. Isa.44.d.
Toutes choses qui sont soubz le ciel sont mien-
nes. Iob.41.a.
Ie suis Leternel ⁊ ny a pas dautre/ formant la
lumiere ⁊ creant les tenebres/ faisant la prosperi-
te/ ⁊ creant laduersite: Ie suis Leternel faisãt tou-
tes ces choses. Isa.45.b.
Uoyez maintenant/ que cest moy/ cest moy: et
ny a nul dieu auec moy. Ie tue ⁊ uiuifie/ ie naure/
et guery: ⁊ ny a nul qui puisse deliurer de mes
mains. 5.Moyse.32.f.
Leternel faict mourir ⁊ faict uiure/ il maine a
la fosse ⁊ en ramaine. Leternel appaourist ⁊ en¬
richist/ il abaisse ⁊ haulce/ il eslieue le chetif de la
poudre/ ⁊ le paouure de la fiente pour les faire
seoir auec les princes ⁊ obtenir le noble thronne.
1.Samuel.2.b.
A dieu est le pouoir de secourir/ ⁊ de faire tõber.
2.Cronicq̃.25.c.
Ie suis dieu tout puissant: fais que tu chemine
deuant moy/ ⁊ soys entier. 1.Moyse.17.a.
La terre est au seigneur. Psalme.24.a.
Tu as faict toutes ces choses en sapiẽce. Psal¬
me.103.b.
A toy sont toutes choses/ ⁊ as donne ce q̃ auõs
receu de ta main. 1.Cronique.29.d.
Si iay faim/ ie ne le te diray point: car la ron¬
deur de la terre est a moy/ ⁊ la plenitude dicelle.
Psalme.50.b.
Dieu qͥ oeuure toutes choses en toꝰ. Phili.2.b.
Affin que dieu soit tout en tout. 1.Corinth.15.d.
Ephe.4.d.
Ie scay que tu peux toutes choses/ ⁊ que nulle
pensee ne test cachee. Iob.42.d.
Ie suis le premier/ ⁊ suis le dernier/ ⁊ si ny a poĩt
dautre dieu que moy. Isaie.44.a.41.e.48.b. Apo¬
calip.1.d.22.c.
Les tẽps ne sont point cachez au tout puissant.
Iob.24.a.
Celuy qui plante laureille ne orra il pas?
celuy qui forme loeil ne regardera il pas? Psal¬
me.94.b.
Tu as congneu seul le coeur de tous les filz
des hommes. 1.des Roix.8.d. 2.Cronicque.6.f.
Ieremie.17.b.
Iceluy congnoist les secretz des coeurs. Psal¬
me.44.d.
Dieu congnoist uoz coeurs. Luc.16.d.
Il nest nul bon/ sinon ung seul dieu. Matth.
19.b. Marc.10.b. Luc.18.c.
Dieu est ueritable/ ⁊ tout homme est menteur.
Romains.3.b.
Dieu est fidele/ ⁊ sans iniquite/ iuste et droit.
5.Moyse.23.a. Psalme.92.c.
Ie suis Leternel/ qui ne suis point muable.
Malachie.3.b.
Uers dieu il ny a point de iniquite/ ne de ac¬
ception de personnes: ne cõuoitise de dons. 2.Cro¬
nicques.19.c.
Dieu nest pas cõme lhõme/ tellement quil men
te: ne comme le filz de lhõme/ tellemẽt quil se mue.
3.Moyse.23.c.
Soyez en paix/ ⁊ le dieu de paix/ ⁊ de dilection
sera auec uous. 1.Corin.13.d.
Lequel pardonne toutes tes iniquitez/ ⁊ guerit
toutes les infirmitez. Ps̈.103.a.
Dieu est riche en misericorde. Ephe.2.a.
Cest moy Leternel qͥ uous sãctifie. 3.Moy.20.b
Leternel est ma pierre/ mon boulouart/ ⁊ est ma
sauuegarde. Dieu est mon fort/ ie auray esperance
en luy. Cest mon escusson ⁊ la corne de mon salut/
ma defense/ mon refuge/ mon sauueur tu me deli¬
ureras diniquite. 2.Samuel.22.a.
Certainemẽt iceluy est ma roche/ ⁊ mon salut/
ma protection/ tellement que ie ne bougeray pas.
En dieu est mon salut ⁊ ma gloire/ la roche de ma
forteresse ⁊ mõ esperãce est en dieu. Ps̈.61.b.
Leternel seul/ la conduit/ ⁊ ny auoit nul Dieu
estranger auec luy. 5.Moyse.32.b.
Ie suis mesme Leternel de la terre Degipte: Tu
ne recõgnoistras dõc autre dieu que moy: aussi ny
a il autre sauueur que moy. Osee.13.b.
Tu as peu ueoir/ pour cõgnoistre ⁊ entẽdre que
Leternel est iceluy dieu/ ⁊ ny a autre que luy seul.
5.Moyse.4.f.
Cõgnoys dõc auiourdhuy/ ⁊ pẽse en tõ coeur q̃
Leternel/ est iceluy dieu des cieux en haut: ⁊ sur la
terre en bas/ dautre ny a il point. 5.Moyse.4.f.
Ie ne dõneray a personne ma gloire. Isa.48.b.
Tu adoreras le seigñr ton dieu/ ⁊ a luy seul tu
seruiras. Matth.4.b. 5.Moyse.6.c.10.d.
A dieu seul sage/ hõneur ⁊ gloire. 1.Timo.1.d.
Iude.1.d. Roma.16.d.
¶ Exẽples des sainctz/ rendans au seul
Dieu/ gloire ⁊ honneur,
Mais iay eu crainte/ que ie ne trãsferasse lhõ¬
neur de mon Dieu a lhomme/ ⁊ que ie ne adorasse
aucun fors que mon Dieu. Hester.13.d.
Cornille se iectant aux piedz le adora/ mais
Pierre le leua disãt: Lieue toy debout/ ie suis aussi
moymesme homme. Act.10.d.
Barnabas et Pierre dirent au peuple/ qui leur
uouloit sacrifier) Hõmes/ pourquoy faictes uous
ces choses? Nous sommes aussi subiectz a pareilz
maux comme uous/ annonceans que uous uous
cõuertissez de ces choses uaines a Dieu uiuãt/ qui
a faict le ciel/ ⁊ la terre/ ⁊ la mer/ ⁊ toutes choses qͥ
sont en iceux. Actes.14.c.
Hõmes Israelites/ pourquoy uous esmerueillez
uous de ce: ou pourquoy nous regardez uous/ cõ¬
me si par nostre uertu ⁊ piete nous eussions faict q̃
cestuy cheminast? Le Dieu de Abraam/ et Isaac/
⁊ Iacob: Dieu de uoz peres a glorifie son filz ⁊c.
Actes.3.b.
Lange dit a sainct Iehan qui le uouloit adorer)
Regarde que tu ne le faice/ ie suis seruiteur cõme
toy/ ⁊ tes freres ayãs tesmoignage de Iesus. Adore
Dieu. Apocalip.19.b.22.b.
¶ Item uoyez a ce/ au cõmencement de lexpo¬
sitiõ tant de loraison dominicale que des arti¬
cles de la foy.
¶ Sur le second cõmandement.
¶ Contre lidolatrie.
Ie suis Leternel/ cest mon nom: ie ne donneray
a aucun ma gloire/ ne ma louenge aux images.
Isaie.42.b.
Leternel uostre dieu a parle du millieu du feu/
Uous auez ouy la uoix des parolles/ mais pas na
uez ueu la semblance: fors que la uoix. Et uoꝰ an¬
nõcea son alliãce/ laquelle uous cõmanda a faire:
cestascauoir dix parolles/ ⁊ les escrit sur deux ta¬
bles de pierre. Et me cõmanda Leternel en ce tẽps
la/ de uous enseigner les ordõnances/ ⁊ iugemẽs:
affin que uous les faciez en la terre/ a laq̃lle uous
passez pour la posseder. Et prenez garde songneu¬
semẽt a uoz ames/ car uous nauez ueu nulle sem¬
blance au iour q̃ Leternel/ uostre dieu parla a uoꝰ
en Horeb du millieu du feu: affin que ne soyez cor¬
rõpus/ ⁊ faciez pour uous tailleure/ similitude de
image quelconque/ soit espece de masle/ ou de fe¬
melle. 5.Moyse.4.b.
Prenez garde a uous: affin q̃ ne oubliez lallian
ce de Leternel uostre dieu/ laq̃lle a faict auec uous
⁊ que ne uous faciez image taillee de tout ce q̃ Le¬
ternel uostre dieu uous a defẽdu: car Leternel ton
dieu/ est un feu deuorant/ ⁊ un dieu ialoux. Quãd
tu auras engendre des enfans/ ⁊ enfans de tes en¬
fans/ ⁊ auras demoure en la terre. Si lhors uous
uous corrõpez ⁊ faictes images taillees/ similitu¬
de de choses quelcõques/ ⁊ faciez mal deuant ton
seigneur dieu/ ton dieu/ pour le prouocquer a ire:
ie appelle auiourdhuy en tesmoignage le ciel ⁊ la
terre contre uous/ que du tout perirez bien tost de
la terre/ en laquelle uous allez oultre le Iordain
pour la posseder: et ny prolongerez uoz iours/
car uous serez du tout destruictz ⁊c. 5.Moy¬
se.4.d.
A qͥ ferez uous ressembler Dieu/ ⁊ quelle sem¬
blance mettrez uoꝰ pour luy? louurier ne fond il
point limage? lorfebure/ ne le figure il point en
or? et largentier/ de lames dargent? ⁊c. En auez
uous congnoissance? lauez uous ouy? Le uous
a on annonce des le commencement? ⁊c. A qui
mauez uous faict semblable ⁊ accompare/ dit le
Sainct. Esleuez uoz yeux en haut/ ⁊ regardez qui
a cree ces choses. Isaie.40.e.f.
A quoy mauez uous figure/ ⁊ contrefaict: accõ
pare et faict semblable? qui tirez lor du sacchet/
et poisez largent aux balances. Uous louez lor¬
febure/ et faict ce dieu. Puis se prosternent et la¬
dorent/ ilz le leuent sur leurs espaules/ ilz le por¬
tent/ et le posent en son lieu. Lors est arreste
en son lieu/ et ne se bouge. Et si aucun crie a
luy/ il ne respond rien/ il ne deliure point de tri¬
bulation. Uous souuienne de ce/ et uous fortifiez.
Preuaricateurs changez uostre couraige. Ayez sou
uenance du temps passe: car moymesme ie suis
dieu et ny a autre dieu/ uoire ne comme moy ⁊c.
Isaie.46.b.c.
Ne uous retournez point aux idoles/ ⁊ ne uous
faictes point de dieux de fonte. 3.Moyse.19.a.
2.Moyse.34.c.
Ie suis Leternel uostre dieu/ uous ne uous fe¬
rez point idoles/ ne images taillees/ ne esleuerez
nulz ueaux/ ⁊ ne colloquerez nulle pierre notable
en uostre terre pour ladorer. Car ie suis le seigneur
uostre dieu. 3.Moyse.26.a.
Donnez uous garde que uostre coeur ne soit
seduyt/ et que uous ne uous retirez du seigneur
dieu/ et seruiez aux dieux estranges et les adoriez.
5.Moyse.11.b.
Il nya pas didole en Iacob/ et simulachre nest
pas ueu en Israel. Le seigñr son dieu est auec luy.
4.Moyse.23.c.d.
Maudict soit lhomme qui faict image de tail¬
le et de fonte/ qui est en abhomination au sei¬
gneur/ loeuure des mains des ouuriers/ et qui la
mettra en lieu secret. Et tout le peuple respondra ⁊
dira. Ainsi soit il. 5.Moyse.27.c.
Et si au millieu de toy se lieue un prophete ou
aucun qui dise quil a ueu un songe/ lequel pre¬
dise signe et chose merueilleuse/ et que ce quil a
dit soit aduenu/ et quil te dise: Allons ⁊ suyuons
les dieux q̃ tu ne congnois point ⁊ seruons a eux/
tu ne escouteras point les parolles de ce prophete
la/ ou du songeur. Car le Seigneur uostre Dieu/
uous tente pour scauoir si manifestement uous le
aymez ou non/ de tout uostre coeur ⁊ de toute uo¬
stre ame ⁊c. 5.Moyse.13.a.
Les idoles des gẽs sont or ⁊ argent/ oeuures des
mains des hommes. Ps̈.113.b.134.c.
Car loeuure de la main de louurier a coppe le
boys en la forest de la hache/ ⁊ la aorne dor ⁊ dar¬
gẽt/ ⁊ la attache de cloux/ affin qͥl ne se desioingne
point ⁊c. Toutes ces choses sõt oeuure douuriers
ingenieux. Mais Leternel est uray Dieu uiuãt/ ⁊
roy perpetuel. Iere.10.a.b.
Ieroboam dit: Israel/ uoicy tes dieux qui te ont
retire de la terre Degypte. Et en a mis un en Be¬
tel/ ⁊ lautre en Dan. Et ceste chose a este a peche.
1.Roix.12.f. 2.Moyse.32.b.
Abbatez leurs autelz/ ⁊ brisez leurs statues/ et
coppez les boys/ ⁊ bruslez les images: car tu es un
peuple saĩct/ au seigneur ton dieu. 5.Moyse.7.a.
12.a. 2.Moyse.34.b.
Soy estimans estre sages/ ont este faictz folz/ ⁊
ont mue la gloire de dieu immortel/ en similitude
dimage dhõme mortel/ ⁊c. Lesquelz ont chãge la
gloire diceluy en mensonge/ ⁊ ont faict reuerence ⁊
seruice plus a la chose cree/ que au createur/ lequel
est a louer eternellemẽt. Amen. Rom̃.1.c.d.
Ne soyez point idolatres/ ainsi que aucuns de
eux: comme il est escrit: Le peuple se est assis pour
manger ⁊ pour boire/ ⁊ se sont leuez pour iouer.
1.Corin.10.b. 2.Moyse.32.b.
Fuyez le seruice des images. 1.Corin.10.c.
Enfans donnez uous garde des images. 1.Ie¬
han.5.d.
Nous scauons que limage nest rien au monde/
⁊ que nul nest Dieu sinõ ung seul. Car ia soit que
il y en ayt qui soient ditz Dieux tant au ciel cõme
en terre (cõme ilz sont plusieurs dieux ⁊ plusieurs
seigneurs) toutesfoys a nous nest que un Dieu: le
pere/ duquel sont toutes choses ⁊ nous en luy. Et
un Seigñr Iesus Christ/ par lequel toutes choses
sont ⁊ nous par luy. 1.Corin.8.b.
Uoyez) 5.Moyse.4.c.5.a.7.a.12.a. Isa.2.40.42.
44.46. Ierem̃.2.10. Ezech.6.8. Osee.10.11.13. Ba
ruch.6. Sapien.13.14.15.16.
¶ Item de ceux qui ont abbatu ⁊ oste toutes
images/ cõme Ezechias. 2.Roix.18.a. Et
Iosaphat. 2.Croniq.9.a. Et Iosias. 2.Roix
23.a. 2.Croniques.34.f. Et Manasse/ en son
oraison.
¶ Sur le .iii. cõmandement.
¶ De ne prendre point le nom de
dieu en uain ⁊ sans cause.
Uous ne souillerez point mõ saĩct nom/ ⁊ seray
sanctifie entre les enfans Disrael. Ie suis Leter¬
nel qui uous sanctifie. 3.Moyse.22.d.
Sanctifie soit ton nom. Matth.6.b.
Tu ne iureras point par mon nom en mentant/
⁊ ne souilleras le nom de tõ Dieu/ ie suis Leternel.
3.Moyse.19 c.
Ne iurez au nom de leurs dieux/ et ne seruez a
eux ⁊ ne les adorez: mais adherez au seigñr uostre
dieu/ ce q̃ auez faict iusque a ce iour. Iosue.23.b.
Tu ne feras point mention du nom des autres
dieux/ ⁊ ne sera poĩt ouy en ta bouche. 2.Moy.23.b
Ne iurez nullemẽt/ ne par le ciel/ car cest le thro
ne de dieu: ne par la terre/ car elle est le marchepied
de ses piedz: ne par Hierusalem: car cest la cite du
grand roy. Aussi ne iureras par ta teste/ car tu ne
peux faire un cheueu blãc ou noir. Mais soit ur̃e
parolle/ Ouy/ ouy: Non/ non. Car ce qͥ est adiouste
outre ce est du mauuais. Matth.5.f. Iacq̃s.5.c.
Dieu certes est ueritable/ que nostre parolle qui
a este enuers uous na point este: Ouy ⁊ non Car
le filz de dieu Iesus Christ: qui entre uoꝰ par nous
a este presche/ par moy ⁊ Siluain ⁊ Timothee: na
point este: Ouy ⁊ non: mais ouy a este en luy. Car
toutes les ꝓmesses de dieu/ sont par celuy Ouy: ⁊
par celuy Amẽ/ en gloire a Dieu par nous. 2.Co¬
rinthiens.1.d.
Uostre parolle soit tousiours cõfite en sel auec
grace. Coloss.4.a.
Si aucun parle/ quil parle comme parolles de
Dieu. 1.Pierre.4.c.
¶ Du iurement licite/ concernant lhonneur
de Dieu/ et ledification du prochain.
Les hõmes certes iurent par le plus grand ⁊ la
fin de tout leur different/ pour cõfirmation est le
iurement. Heb.6.d.
Tu seras a luy adherent/ ⁊ iureras par sõ nom.
5.Moyse.10.d.6.c.
Qui iure a son ꝓchain/ ⁊ ne uarie poĩt. Ps̈.15.c.
Tous ceux qͥ iurent en luy serõt louez. Ps̈.63.c
Iay iure par moymesme: la parolle de iustice sor
tira hors de ma bouche/ ⁊ ne retournera poĩt. Car
tout genouil se ployera deuãt moy: ⁊ toute lãgue
iurera a moy. Isa.45.d.
Dieu auq̃l ie sers en mon esperit en leuãgile de
son filz/ mest tesmoing. Rom̃.1.b. Philip.1.a.
Uoyez exẽples) Du iuremẽt faict en iugemẽt.
2.Moy.22.a. De Abimelech ⁊ Isaac. 1.Moy.26.g.
De Iacob. 1.Moy.31.g. De Ioseph. 1.Moy.47.
g. De Iosue auec les princes. Iosue.9.d. Des Is¬
raelites. Iug.21.a. De Dauid. 1.Samuel.20.c.24.
d.2. Samuel.19.d. 1.Roys.1.b.c.d.2.b. De Paul.
2.Corin.1.d.
¶ Sur le .iiii. cõmandement.
¶ Du iour du sabbath ou repos.
Dieu accõplit au septiesme iour/ son oeuure qͥl
auoit faicte/ ⁊ beneit le septiesme iour ⁊ le sãctifia.
1.Moy.2.a. 2.Moy.20.b. Heb.4.a.b.
Prenez garde q̃ uoꝰ obseruiez mõ sabbath. Car
cest le signe entre moy ⁊ uous/ en uoz generatiõs:
affin q̃ uoꝰ cõgnoissiez q̃ ie suis le Seigͬ leq̃l uoꝰ
sãctifie. Gardez mõ sabbath/ car il est saĩct enuers
uoꝰ. Cestuy qͥ le aura pollut/ qͥl meure de mort ⁊c.
Cest laliãce eternelle entre moy ⁊ les filz de Israel/
⁊ le signe perpetuel. 2.Moy.31.c.d. Ezech.20.b.
Six iours tu feras ton oeuure/ et au septiesme
iour tu te reposeras: affin que ton boeuf ⁊ ton asne
cesse/ ⁊ que le filz de ta seruante ⁊ lestrangier ayent
repos. 2.Moyse.23.b.
Affin que ton seruiteur et ta seruante reposent
cõme toy. 5.Moyse.5.b.
Ie ne souffriray plus uostre prime lune/ ne le
sabbath ne les autres festes. Uoz congregations
sont ꝑuerses/ mon ame hayt les iours de uoz Calẽ
des/ ⁊ uoz solẽnitez: icelles me sont en charge/ ⁊ ay
eu peine en les soustenant. Isa.1.d.
¶ De la deliurance du sabbath
charnel ⁊ figuratif.
Nul ne uous iuge en uiande/ ou breuuage/ ou
en partie du iour de la feste/ ou du nouueau moys/
ou des sabbathz: qͥ sõt lombre des choses qui estoiẽt
a aduenir/ le corps certes de Christ. Colos.2.f.
Uoꝰ obseruez les iours/ ⁊ les moys/ ⁊ les tẽps/
⁊ les annees ⁊c. Gał.4.b.
Certes se uous entendiez que cest: Ie ueux mise
ricorde ⁊ non sacrifice/ iamais uous ne eussiez con¬
dẽne les innocens. Car le filz de lhõme est Seigñr
aussi du sabbath ⁊c. Il est donc licite de bien fair
aux sabbathz. Matthieu.12.a. Luc.6.a.
Le sabbath est faict pour lhomme/ ⁊ non point
lhõme pour le sabbath. Marc.2.d.
¶ Du sabbath spirituel ⁊ perpetuel.
Lors sera perpetuel moys/ ⁊ perpetuel sabbath.
Isa.66.g.
Nous qui auons creu: entrerõs au repos/ cõme
il a dit ⁊c. Hastons nous donc dentrer en ce repos:
affin que aucun ne chee en semblable exemple din
credulite ⁊c. Hebr.4.a.b.c.
¶ Uoyez du sabbath plus amplemẽt) 2. Moy¬
se.16.e.20.b.31.a.34.c.35.a. 3.Moyse.19.a.f.23.a.
26.a. 5.Moyse.5.b. Isa.56.a.58.d. Ierem̃.7.c.
2.Esdr.13.b. 2.Moy.16.f. 4.Moy.15.d. Luc.3.c.
6.a. 1.Corin.16.a. Iehã.5.c.d.e.7.c. Luc.13.c.
¶ Du labeur.
Tu laboureras par six iours/ ⁊ feras toutes tes
oeuures. 5.Moy.5.b.
En la sueur de tõ uisage tu mãgeras ton pain:
iusque a ce que tu retourne en la terre/ de laquelle
tu as este pris. Car tu es poudre/ ⁊ en poudre re¬
tourneras. 1.Moyse.3.c.
Lhomme est nay pour labourer/ ⁊ loyseau pour
uoller. Iob.5.a.
Qui laboure son chãp/ il sera rassasie de pains:
mais celuy est fol qui ensuyt loysiuete. ꝓuer.12.b.
Quãd aĩsi tu mãgeras le labeur de tes mains/
tu es biẽheureux ⁊ biẽ te sera. Psal.128.a.
Celuy qui desroboit/ maintenãt qͥl ne desrobbe
plus: mais plus tost quil labeure en oeuurant de
ses mains ce qui est bon: affin quil ayt pour cõmu¬
niquer a celuy qui a disette. Ephe.4.f.
Nous labourons en besongnant de noz mains.
1.Corinthiens.4.c.
Uous scauez cõmẽt il faut q̃ uous nous ensuy¬
uez: car nous ne auõs pas este entre uous oyseux/
⁊ ne auons point mãge le pain daucun pour neãt.
mais en labeur et trauail ouurant nuyt et iour/
affin q̃ ne greuissions aucuns dentre uous. Non
pas que nous ne ayõs eu la puissance: mais affin
de nous donner nous mesme pour exẽple a uous/
pour nous ensuyure. Car aussi quand nous estiõs
auec uous/ nous uous annoncions ces choses/ que
se aucun ne ueut ouurer quil ne mange point.
2.Thessalo.3.b.c. 1.Thessa.4.c.
Les choses lesquelles me estoient necessaires/ et
a ceux qui sont auec moy/ ses mains cy les ont ad¬
ministre. Ie uous ay monstre toutes choses que
ceux qui labourent ainsi il faut quilz aydent les
foibles ⁊ ayent memoire de la parolle de nostre sei¬
gneur Iesus. Car il a dit/ que cest chose plus heu¬
reuse de donner que de prendre. Act̃.20.g.
O toy paresseux ua a la formice: si contẽple sa
maniere/ affin que tu soye sage. Prouer.6.a.
Ne laboure pas pour estre riche: deporte toy de
ton conseil. Prouer.23.a.
Uoyez) Prouer.6.10.13.18.20.21.24.28. Eccłe.11.
33.Eccłi.4.7.
¶ Sur le .u. cõmandement.
¶ De hõnorer pere ⁊ mere: ⁊
ceux qui nous sont au
lieu diceux.
Hõnore ton pere ⁊ ta mere/ comme Leternel ton
dieu le ta cõmande/ affin que tes iours soyẽt prolõ
gez/ ⁊ affin quil te soit bien sur la terre laq̃lle Le¬
ternel/ ton dieu te donne. 5.Moyse.5.b.
Celuy qui craint le Seigneur faict honneur a
ses parens: ⁊ seruira a ceux qui lont engendre cõ¬
me aux seigneurs/ en oeuure/ ⁊ en parolle/ ⁊ en tou
te patience. Hõnore ton pere/ affin que benediction
uienne sur toy de dieu. Ecclesiastique.3.b.
Un chascun craindra son pere et sa mere. 3.
Moyse.19.a.
Hõnore pere ⁊ mere. Matth.15.a. Marc.7.b.
Maudit soit celuy qui ne honnore son pere ⁊ sa
mere: ⁊ tout le peuple dira: Aĩsi soit il. 5.Moy.27.c
Enfans obeissez a uoz peres ⁊ a uoz meres en
nostre seigneur. Car ce/ est iuste. Hõnore ton pere et
ta mere (lequel est le premier cõmandemẽt en pro¬
messe) affin quil te soit bien/ ⁊ que tu soye de lon¬
gue uie sur la terre. Ephe.6.a. Colos.3.d.
Qui donne trauail a son pere/ ⁊ deboute sa me
re/ il est infame ⁊ digne dopprobre. Prouer.19.d.
Qui frappe sõ pere ou sa mere soit mis a mort.
2.Moyse.21.b.
Qui maudit sõ pere ou sa mere soit mis a mort.
2.Moy.21.b.3. Moyse.20.a.b. 5.Moy.21.d.
Qui maudit son pere ou sa mere/ sa lumiere se¬
ra esteinte au millieu des tenebres. Prouer.20.c.
Les corbeaux creueront aupres du fleuue/ ⁊ les
aigles deuoreront loeil/ de celuy qui par orgueil
contemne son pere/ ⁊ contẽne le cõmandement de
sa mere. Prouer.30.c.
Escoute ton pere qui ta engendre/ ⁊ ne mesprise
ta mere/ pource quelle est ancienne. Prouer.23.c.
Qui pille son pere ⁊ sa mere/ ⁊ nye que ce soit
peche: cestuy est le cõpaignon de lhomicide. Pro¬
uerb.28.d.
Uoyez) 3. Moy.20.a. 5.Moy.21.a. Tob.4.a.
Ecclesiastique.3. ⁊. 7. Exẽples de Isaac. 1.Moy¬
se.22.a.b. De Ioseph. 1.Moyse.36.a.b. De To
bie.5.a. De Iesus Christ. Luc.2.g. Et aux Phi
lip.2.b.
¶ Comment pour lamour du pere on ne
doit desobeir a Dieu/ le sou¬
uerain pere.
Ne pensez point que ie soye uenu mettre paix
en la terre. Ie ne suis point uenu mettre la paix/
mais le glaiue. Car ie suis uenu separer lhomme
alencõtre de son pere ⁊ la fille alencõtre de sa me¬
re/ ⁊ la belle fille alencõtre de sa belle mere. Et les
ennemis de lhõme serõt ceux de sa maisõ ⁊c. Qui
ayme son pere ou sa mere plus q̃ moy il nest point
digne de moy. Matth.10.d.
Et tout hõme qui aura delaisse maison/ ou fre¬
res/ ou soeurs/ ou pere/ ou mere/ ou femme/ ou en¬
fans/ ou champ/ pour mon nom: il en receura cent
foys plus/ ⁊ possedera uie eternelle. Mat.19.d.
Ne soyez pas cõme uoz peres cõtre lesquelz les
premiers ꝓphetes crioyẽt ⁊c. zacharie.1.a. Psal¬
me.78.a.95.a. 2.Roix.17.g.
Ne uueillez cheminer aux cõmandemẽs de uoz
peres/ ⁊ ne gardez point leurs iugemens/ ⁊ ne soyez
point souillez en leurs images. Ie suis le seigneur
Dieu uostre Dieu. Cheminez en mes commande¬
mens/ ⁊ gardez mes iugemens/ ⁊ les faictes. Eze¬
chiel.20.c.
Ne soyez point cõme uoz peres ⁊ uoz freres/ les¬
quelz se sont retirez du seigneur le Dieu de uoz pe¬
res ⁊ les a mis en desolation comme uous uoyez.
Maintenãt dõc ne uueillez endurcir uoz cerueaux
cõme uoz peres. 2.Cronicques.30.b.
¶ Soubz ce .u. cõmandement est aussi cõpris
lhõneur ⁊ obedience deue aux princes
et gouuerneurs: lesquelz doib¬
uent estre comme pere
au peuple.
Mõ enfãt crains Leternel/ ⁊ le roy. ꝓuer.24.c.
Tu ne maudiras point les dieux (cest adire iu¬
ges) ⁊ ne blasmeras point le prince de ton peuple.
Exode.22.d. Actes.23.a.
Baillez a Cesar/ ce qui appartient a Cesar.
Matthieu.22.c. Luc.20.c.
Toute ame soit subiecte aux superiores puis¬
sances. Car il ny a point de puissãce/ sinõ de dieu.
Et les puissances qui sont/ elles sont ordõnees de
dieu. Parquoy qui resiste a la puissance: il resiste
a lordõnãce de dieu. Et qui y resiste: iceux acquie¬
rent dãnation a eux mesmes. Elle ne porte point
le glaiue sans cause: car elle est seruante a Dieu/
pour faire uẽgeãce en ire/ de celuy qui faict mal ⁊c.
Pour ceste cause certes uous payez les tributz: car
ilz sont les ministres de Dieu/ seruãs a ceste chose.
Rendez donc a tous les choses deues: a qui tribut/
le tribut: a qui peage/ le peage: a qui crainte/ la
crainte: a qui honneur/ lhõneur. Ro.13.a.b.
Soyez subiectz a toute humaine creature: pour
dieu: soit au Roy/ cõme au plus excellẽt: soit aux
Ducz/ cõme aux enuoyez de par luy pour faire uẽ¬
geance des malfaicteurs/ et pour la louenge des
bõs ⁊c. Craĩgnez Dieu/ hõnorez le roy. 1.Pier.2.c.
Admonneste iceux destre subiectz aux princes ⁊
puissances/ en obeissant a eux. Tite.3.a.
Obeissez a uoz superieurs: et soyez subiectz a
eux (car ilz sont ueillans: cõme ceux qui rendront
cõpte pour uoz ames) affin quilz facent ce ioyeuse
ment et non point en gemissant: car ce ne uous est
point expediẽt. Hebr.13.c. Uoyez) Eccłe.10.d.
¶ Item de lobeissance des seruiteurs uers
leurs seigneurs.
Uoꝰ seruiteurs obeissez en toutes choses a uoz
seigneurs charnelz/ ne seruant point a loeil/ cõme
plaisans aux hõmes: mais en simplicite de coeur
craignans dieu. Quelque chose que uous faictes/
faictes la de couraige: ainsi cõme a dieu/ non pas
cõme aux hõmes/ sachans que uous receuerez de
nostre seigñr/ la retribution de lheritage: car uous
seruez au seigñr Christ. Colos.3.d. Ephe.6.a.
Quiconques sont soubz la subiection de serui¬
tude/ quilz estiment leurs seigneurs dignes de tout
honneur: affin que le nom de nostre seigneur et sa
doctrine ne soit blasmee. Et ceulx qui ont seigneͬs
fideles/ quilz ne les desprisent point/ pource quilz
sont freres: mais plus tost quilz les seruent/ pour
ce quilz sont fideles et aymez/ lesquelz sont par¬
ticipans du benefice. Enseigne ces choses ⁊ admõ¬
neste. 1.Timothee.6.a.
Enhorte les seruiteurs quilz soient subiectz a
leurs seigneurs/ plaisans en toutes choses: non cõ
tredisans/ non deceuans: mais mõstrans toute bõ
ne foy/ affin que en toutes choses ilz ornent la do¬
ctrine de dieu nostre sauueur. Tite.2.b.
Uous seruiteͬs soyez subiectz en toute craincte
a uoz seigneurs: non seulement aux bons et mo¬
destes/ mais aux difficiles. 1.Pierre.2.c.
¶ Item de la reuerence deue aux anciens.
Fays reuerence a la uieillesse/ ⁊ hõnore la per¬
sonne de lancien/ ⁊ crains le seigneur ton dieu. 3.
Moyse.19.g.
Sẽblablement uous ieunes soyez subiectz aux
anciens/ uous assubiectissans tous les uns aux
autres. 1.Pierre.5.b.
Ne reprens point rudement lancien/ mais prie
le cõme pere: les ieunes/ comme freres: les uieilles/
cõme meres: les ieunes filles/ cõme soeurs: en tou¬
te chastete/ ⁊c. 1.Timoth.5.a.
¶ Contre lhonneur ⁊ la gloire de dieu/
ne faut a iceux obeir.
Il uaut mieux obeir a dieu/ que aux hommes.
Actes.4.d.5.e.
Exemple/ de Tobie. Tobie.2.b. Des sages
femmes. Exode.1.c.
¶ Sur le .ui. cõmandement.
¶ De homicide/ ⁊ malueillance.
A moy est la uengeance. 5.Moyse.32.e. Eccle
siasticq̃.28.a. Rom̃.12.d. Hebr.10.e.
Qui respandera le sang de lhõme/ son sãg luy
sera respãdu. Car lhõme est faict a limage de dieu.
1.Moyse.9.a.
Ne quiers point uengeance/ ⁊ naye recordation
de liniure. 3.Moyse.19.d.
Ne dis point/ ie rendray le mal: mais attens le
Seigneur ⁊ il te sauuera. Prouer.20.c.
Tu ne seras point homicide. Matthieu.19.b.
5.Moyse.5.a. Romains.13.c.
Quicõque aura occis aucune persõne quil soit
mis a mort. 3.Moyse.24.c. 2.Moyse.21.b.
Quicõque aura tue la personne/ selon le raport
des tesmoĩgz/ le meurtrier sera occis. 3.Moy.35.d.
Remetz ton glaiue en son lieu. Car tous ceux
qui prendront le glaiue/ par glaiue perirõt. Mat¬
thieu.26.e. Apocalip.13.c.
Dieu hayt ces six choses: ⁊ a aussi la septiesme
du tout en abhominatiõ. Ascauoir la langue mẽ¬
teresse: les mains qui respandent le sang des inno¬
cens/ le coeur machinant le mauuais conseil/ les
piedz qͥ courrẽt apres les maux/ le faux tesmoing/
⁊ lautheur de dissention entre les freres. ꝓuer.6.c.
Tu nauras point hayne/ en ton coeur cõtre ton
prochain. 3.Moyse.19.d.
Hayne esmeut debat: mais charite couure tous
pechez. Prouerbes.10.b.
Lhõme cõtentieux machine le mal: ⁊ tombera
eis mains du cruel messagier. Si tu rendz le mal
pour mal: le mal ne se partira point de sa maison.
Prouerb.17.c.
Uous auez ouy qͥl a este dit aux anciẽs: Tu ne
occiras point: car quiconque occira/ sera coupable
de iugement. Mais moy ie uous dy que tout hom
me qui se courrouce a son frere: sera coupable de iu
gement. Et quiconque aura dit a son frere/ racha:
il sera coupable de cõcile. Et qͥcõque aura dit/ fol:
il sera coupable de la gehẽne du feu. Mat.5.c.d.
Quicõque hayt son frere/ est homicide: et uous
scauez que tout homicide na point la uie eternelle
permanente en soy. 1.Iehan.3.c.
Ne resistez poĩt au mal/ mais se aucun te frappe
en la ioue dextre: baille luy lautre. Et a celuy qui
ueut ꝓceder en iugemẽt ꝯtre toy/ ⁊ te oster ta robbe:
laisse luy aussi ton manteau. Et quicõque te ueut
cõtraindre aller mille pas/ ua auec luy deux autre
mille ⁊c. Aymez uoz ennemis/ faictes bien a ceux
qui uous hayẽt/ ⁊ priez pour ceux qui uous perse¬
cutent/ ⁊ qui faucemẽt imposent crimes: affin que
uous soyez filz de uostre pere qui est eis cieux/ leq̃l
faict leuer son soleil sur les bons ⁊ sur les mau¬
uais/ ⁊ enuoye pluye sur les iustes et iniustes ⁊c.
Matth.5.f.g.
Gardez que aucun ne rẽde mal pour mal: mais
ensuyuez tousiours ce qui est bon les uns uers les
autres/ ⁊ enuers tous. 1.Thessa.5.c.
Ne uous uengez point mes tresaymez: mais dõ
nez lieu a ire. Car il est escript: A moy est la uẽgeã
ce: ⁊ ie la rendray/ dit le Seigneur. Mais se tõ en¬
nemy a fain: dõne luy a mãger: Se il a soif: donne
luy a boire. Car en ce faisant: tu luy assembleras
charbons de feu sur la teste. Ne soye point uaincu
de mal: mais uaincs le mal par bien. Rom̃.12.d.
Courroucez uous: ⁊ ne pechez point. Le soleil
ne se couche point sur uostre courroux/ ne donnez
point lieu au diable ⁊c. Toute amertume/ ⁊ cour¬
roux/ ⁊ ire/ ⁊ crierie/ ⁊ blasme soyent ostez de uous
auec toute malice. Eph.4.f.g. Colos.3.b.
¶ De pugnir appartiẽt seulemẽt aux iuges
comme lieutenans de dieu/ qui par lordon¬
nance diuine portẽt le glaiue/ punissans par
amour de iustice ⁊ non par courroux/ comme
appert. 2.Cronique.19.c. Rom̃.13.a.b.
¶ Sur le .uii. cõmandement.
¶ De adultere/ ⁊ paillardise.
Quiconque aura cõmis adultere auec la fẽme
dautruy/ soit aussi qͥl ait cõmis adultere auec la fe
me de son ꝓchain/ quilz soient mis a mort/ le pail-
lard ⁊ la paillarde.3. Moy 20.b. 5. Moyse.22.d.
Il nyaura point de paillardes des filles Dis-
rael/ ne de paillardz des enfans Disrael.5. Moy-
se.23.c.
Ne abandonne pas ta fille a paillardise/ affin
que la terre ne soit maculee/ ⁊ rẽplie de peche enor
me.3. Moyse.19.f.
Mon filz garde toy de toute fornication/ et ne
souffre iamais de congnoistre par quelque crime/
autre que ta femme. Tobie.4.c.
Iay faict paction auec mes yeux/ que ie ne pen
seroye point aussi de la uierge. Iob.1.a.
Quand les folz paillardent/ ilz perdent la uie:
ilz assemblẽt dõmage ⁊ deshõneur: ⁊ ne peuuẽt ia-
mais abolir linfamete. Prouerb.6.d.
Tu ne cõmetteras point adultere. Matth.19.c.
Romains.13.c.
Quiconque aura regarde femme pour la con-
uoiter/ il a desia commis adultere auec elle en son
coeur. Matth 5.d.
Ne paillardons point/ ainsi que aucuns de eux
ont paillarde: ⁊ morurent en un iour uingt ⁊ troys
mille. 1.Corin.10.b.3. Moyse.25.a.
Mortifiez uoz mẽbres qui sont sur la terre/ for-
nicatiõ/ souilleure/ luxure/ mauuais desirs/ ⁊ aua
rice qui est seruice des idoles. Colos.3.a. 1.Pier.4.a
Qui est adioinct a la paillarde/ il est faict un
corps. Mais qui est adioinct au seigñr/ est un espe
rit. Fuyez paillardise. Tout peche/ que lhomme
faict/ est hors du corps/ mais qui paillarde/ peche
en son propre corps. 1.Corin.6.d.
Ceste est la uolunte de Dieu/ uostre sanctifica¬
tion: que uous uous absteniez de paillardise/ a ce
q̃ un chascun de uous sache posseder son uaisseau
en sanctification ⁊ honneur: non point en passion
de desirs/ ainsi cõme les gentilz/ lesquelz ignorent
dieu ⁊c. Car dieu ne nous a point appelle a ordure:
mais a sanctification. 1.Thessa.4.a.
Les iniustes/ les paillardz/ ceux qui seruẽt aux
images/ les adulteres/ les uoluptueux/ les bou¬
gerons/ les larrõs/ les auaricieux/ les yurõgnes/
les maldisans/ les rauisseurs ne possederõt point
le royaume de dieu. 1.Corin.6.b.
Paillardise ⁊ ordure quelcõque/ ou auarice/ ne
soit point nõmee entre uous/ ainsi quil est conue¬
nable aux sainctz: ou chose uillaine ⁊ folles pa¬
rolles/ ou farcerie/ qui ne cõuiennent point: mais
plus tost action de graces. Car sachez ce/ ⁊ entẽdez
que nul paillard/ ou souille/ ou auaricieux qui est
seruiteur des idoles: na point dheritage au royau¬
me de Christ/ ⁊ de Dieu. Ephe.5.a.
Cheminõs hõnestemẽt cõme par iour/ nõ point
en gourmãdises ⁊ yurõgneries/ nõ poĩt en couches
⁊ luxures ⁊c. Romains.13.d.
Mariage est entre tous hõnorable/ ⁊ la couche
sans macule. Mais Dieu iugera les paillardz ⁊
adulteres. Hebr.13.a.
Pour euiter fornication un chascun aye sa fem
me/ ⁊ une chascune aye son mary. Le mary rende
le bon uouloir deu a la femme: ⁊ aussi semblable¬
mẽt la femme au mary. La fẽme na point la puis-
sance de son corps: mais le mary. Et aussi sembla
blemẽt le mary ne a point la puissãce de son corps:
mais la femme. Ne retenez poĩt le deu lun de lau¬
tre/ se ce nest par cõsentement pour un tẽps: affin
que uous uacquiez a ieunes ⁊ oraison. Et de rechief
retournez ensemble: affin que Satan ne uous tẽte/
par uostre incontinence ⁊c. Se ilz ne se contien¬
nent quilz se mariẽt. Car il uaut mieux se marier
que brusler. 1.Corin.7.a.b.
Il faut que leuesque soit irreprehensible: mary
dune seule femme/ surueillant/ sobre/ modeste/ ⁊c.
Les ministres quilz soient marys dune seulle fem¬
me. 1.Timo.3.a.b. Tite p̃mier.b.
Quicõque aura delaisse sa fẽme/ excepte pour
cause de fornication: il faict quelle soit adultere.
Matthieu.5.e.19.b. 1.Corin.7.b.
Se celuy qui est nomme frere entre uous est for
nicateur/ ou auaricieux/ ou seruãt aux idoles/ ou
maldisant/ ou yurongne/ ou rauisseur: ne mangez
point auec celuy qui est tel. 1.Corin.5.d.
¶ Uoyez) 3. Moyse.18.a.b. Prouer.2.c.
5.a.b.c.7.a.9.c.29.a. Iob.31.b.c. 1.Co¬
rin.5.a.b.c. Ephesiẽs.5.b. 1.Timo.1.b.
Hebr.12.d. 2.Pierre.2.b.c.
¶ Sur le .uiii. cõmandement.
¶ De larcin ⁊ tromperie.
Tu ne desroberas point. 5.Moyse.5.b. Mat¬
thieu.19.c. Romains.13.c.
Uous ne desroberez point/ ne mentirez/ ⁊ si per¬
sonne ne deceura son prochain. 3.Moyse.19.b.c.
Tu ne feras point de extorsion a ton prochain
⁊ ne le pilleras point. 3.Moyse.19.c.
Tu ne feras aucune fausette en iugemẽt/ en rei¬
gle/ en poix/ ⁊ en mesure. Uous aurez les ballan¬
ces iustes/ et les poix iustes/ aussi le muyd et le
septier. 3.Moyse.19.g. 5.Moyse.25.c.d.
La faulse ballance est abhomination deuant
Dieu/ et le poix iuste luy est aggreable. Prouer¬
bes.11.a.20.b.
Celuy qui aura desrobe ⁊ uẽdu lhõme/ sil est cõ
uaĩcu de la coulpe/ qͥl meure de mort. 2.Moy.21.b.
Celuy qui participe auec le larron il hayt son
ame. Prouerbes.29.d.
Celuy qͥ desroboit/ ne desrobe plus: mais plus
tost qui laboure en besongnant de ses mains/ en ce
qui est bon: affin quil aye pour dõner a celuy qui
seuffre necessite. Ephesiens.4.f.
Nul ne foulle ou decoiue son frere en aucun af
faire: au moyen de quoy le Seigñr prent uẽgeãce
de toutes ces choses. 1.Thessa.4.b.
¶ Uoyez) 2.Moyse.22.a.b. Ecclesiaste.5.d.
zacha.5.b. Osee.4.a. 1.Cor.6.b. Apoca.9.d.
¶ Sur le .ix. cõmandement.
¶ De faux tesmoignage/
mensonge/ ⁊ detraction.
Tu ne diras point faux tesmoignage. 5.Moy¬
se.5.b. Prouer.24.d. Matth.19.c. Rom̃.13c.
Tu ne porteras point la parolle de mẽsonge/ ⁊
ne toucheras en la main de linique pour dire tes¬
moignage iniuste. Tu nensuyuras point la mul¬
titude pour faire mal/ et ne condescendras point
en iugement a la sentence de plusieurs: tellement
que tu desuoye du uray ⁊c. Tu fuyras mensonge.
2.Moyse.23.a.
Le faux tesmoing ne demourera point impu¬
gny: ⁊ qui parle mensonge/ neschappera point.
Prouerb.19.a.22.d.
Celuy qui parle la uerite annõce iustice: mais
le tesmoing mensongier/ la fraude. Prouer.12.c.
Le larron est meilleur q̃ la cõtinuelle cõpaignie
de lhõme mẽsongier: mais tous deux aurõt perdi¬
tion pour heritaige. Ecclesiastique.20.d.
Le Seigñr hait ces six choses/ ⁊ la septiesme il
a sur tout en abomination. La lãgue mẽteresse ⁊c.
le faux tesmoing ⁊ lauteur de dissention entre les
freres. Prouerb.9.a.
Tu perderas ceux qui disent mẽsonges. Ps̈.5.b
Les meurs des hõmes menteurs sont sans hõ¬
neur: ⁊ la cõfusion est auec eux sans intermission.
Ecclesiastique.20.d.
Ne mẽtez point lun a lautre. Colos.2.b.
Qui ueut aymer la uie/ ⁊ ueoir les bons iours:
quil garde sa langue de mal/ ⁊ ses leures quelles
ne parlent fraude. 1.Pet̃.3.e. Ps̈.34.b.
Ne ayme pas mẽsonge alencontre de ton frere/ ⁊
ne le fais point pareillemẽt a ton amy. Ne uueille
point mentir de tout mensonge: car laccoustumãce
diceluy nest pas bonne. Eccłi.7.b.
Le faux tesmoing ne sera point sans punition: et
celuy qui parle mensonge perira. Prouer.19.b.
Mensonge est un opprobre mauuais en lhom¬
me: ⁊ sera continullement en la bouche de ceux qui
sont sans discipline. Ecclesiastique.20.d.
La bouche qui ment tue lame. Sapiẽ.1.c.
Lhõme qui dõne faux tesmoignage contre son
prochain est une lance/ ⁊ une espee/ et une flesche
ague. Prouer.25.c.
La faulse langue ne poeut souffrir celuy qui le
reprend: ⁊ la bouche blasonnãte faict uenir la ma¬
lice. Prouer.26.g.
Tu ne iras point detracter entre ton peuple.
3.Moyse.19.d.
Le detracteur est en abomination aux hommes.
Prouer.24.a. Eccłi.10.a.
Gardez uous donc de murmuration: laquelle
ne prouffite de rien/ ⁊ retirez uostre langue de detra
ction. Sapien.1.c.
Celuy qui feint sõ regard/ faict q̃lque dõmaige:
⁊ la bouche folle sera battue. Prouerb.10.b.
Uous donc ostans toute malice ⁊ toute dece¬
ption ⁊ simulattons ⁊ enuies/ ⁊ toutes detractiõs:
desirez comme enfans tout maintenant nayz/ le
laict de la parolle qui est sans deceptiõ: affin q̃ par
iceluy croissez en salut. 1.Pier.2.a.
Mes freres/ ne detractez point lun de lautre.
Qui detracte de son frere/ ou qui iuge son frere: il
detracte de la loy/ ⁊ iuge la loy. Et si tu iuge la
loy/ tu ne es point facteur de la loy: mais iuge. Il
est un legislateur/ qui peut garder ⁊ perdre. Toy qͥ
es tu/ qui iuge autruy. Iacques.4.c.
Ostez mẽsonge ⁊ parlez uerite un chascun auec
son prochain: car nous sommes membres les uns
des autres. Ephe.4.f.
Uoyez) Iob.17.a. Prouer.4.a.b.14.a.19.b.
26.a. Rom̃.1.d. Iac.1.c.3.a. Act̃.5.a.
¶ Sur le .x. cõmandement.
¶ De conuoitise.
Tu ne cõuoiteras point la fẽme de ton ꝓchain/
⁊ ne desireras la maison diceluy ⁊c. 5.Moy.5.b.
Ie ne congnoissoye point cõcupiscence: se la loy
ne eut dit. Tu ne conuoiteras point. Ro.7.b.13.c.
Ne desire pas ce que tu ne poeux auoir. Pro¬
uerbes.23.a.
Qui appete argent ne sera point rassasie dar¬
gẽt/ ⁊ qui ayme auoir cheuãce nen aura nul fruict.
Ecclesiaste.5.b.
Il nest rien plus mauuais que lauaricieux.
Terre ⁊ cẽdre pourquoy te enorgueillis tu? Il nest
chose plus inique q̃ aymer largẽt. Car aussi cestuy
met son ame en uente. Ecclesiastic.10.b.
Lauaricieux met toute sa maison en trouble: et
celuy uiura qui hait les dons. Prouer.15.c.
Uoyez/ et uous gardez dauarice: car la uie dun
chascun nest point en abondance des choses quil
possede. Luc.12.b.
Ie uous dy en uerite/ que a grand difficulte le
riche entrera au royaume des cieux. Et de rechief/
ie uous dy: Il est plus facile que un chameau en¬
tre par le pertuys dune aguille/ que un riche en¬
tre au royaume des cieux. Matthi.19.c. Marc
10.b. Luc.18.d.
Ne faictes point uoz thresors en la terre: la ou
la rouillure ⁊ tigne corrompt/ ⁊ la ou les larrons
effouyssent ⁊ desrobent: mais faictes uoz thresors
au ciel/ la ou ne la rouillure ne la tigne ne corrõpt
rien/ ⁊ la ou les larrons ne effouissent/ ⁊ ne desro¬
bent point. Certes la ou est uostre thresor/ la est
uostre coeur/ la lumiere de ton corps/ cest ton oeil.
Donc se ton oeil est simple/ tout ton corps sera lu
mineux: mais se ton oeil est mauuais/ tout ton
corps sera tenebreux ⁊c. Matth.6.c. Luc.12.d.
Piete auec souffisãce est grãd gaing. Car nous
nauons rien aporte en ce monde. Il est manifeste q̃
rien aussi nen pouons emporter. Mais nous ayãs
nourrissemens ⁊ dequoy puissions estre couuers/
soyons contens de ces choses. Car ceux qui ueul¬
lent estre riches/ tombẽt en la tentation ⁊ aux laqs
du diable/ ⁊ en plusieurs desirs folz ⁊ nuisãs/ les¬
quelz plongẽt les hommes en mort ⁊ en perdition.
Car la racine de tous maux/ est cõuoitise de riches
ses: laquelle aucuns appetans/ ont erre en la foy/ ⁊
se sõt enueloppez en plusieurs doleurs. 1.Tim̃.6.c
Uoz meurs soyẽt sans auarice. Soyez cõtens
des choses presentes. Car luy mesme a dit: Ie ne te
laisseray point/ ⁊ ne te abãdonneray point: tant q̃
nous pouons dire en fiãce: Le Seigneur dieu mest
adiuteur/ ie ne craindray chose que lhõme me puis
se faire. Heb.13.a.b.
Un chascun est tente/ attire/ ⁊ incite par sa con¬
cupiscence. Puis apres quand la concupiscence a
conceu: elle enfante peche: ⁊ peche quãd il aura este
consumme/ il engendre mort. Iacques.1.b.
Se aucun ayme le mõde/ la charite du pere nest
point en luy. Car tout ce qui est au monde est cõcu
piscence de chair/ ⁊ cõcupiscẽce des yeux/ ⁊ orgueil
de uie/ qui nest point du pere: mais est du mõde. Et
le monde passe/ ⁊ sa concupiscence. Et qui faict la
uolunte de dieu/ demoure eternellemẽt. 1.Ieh.2.c.
Charite nest point ãbitieuse/ elle ne cerche point
ses prouffitz. 1.Corin.14.b.
Nul ne soit cerchant son bien: mais le biẽ dau¬
truy. 1.Corin.10.f.
Que ꝓuffite il a lhõme sil gaigne tout le mon
de: ⁊ il seuffre detrimẽt a son ame? Mat.16.d.
Cõplainte de Ieremie ⁊ Isaie.) Depuis le petit
dẽtre eux iusque au grãd/ chascun tache a auarice:
depuis le prophete iusque au prestre/ chascun faict
faulsete. Iere.6.c.8.d. Isa.56.d.
¶ Uoyez en lexposition de loraison sur ces
parolles. Donne nous auiourdhuy nostre
pain ⁊c. Et la similitude Luc.12.c. Item Pro
uerbes.23.a.g. Ephe.5.a. Colos.3.a. 1.Pier
re.1.a. 2.a.b. Iacques.4.a.
¶ Le cõtenu ⁊ somme des cõmande¬
mens/ auquel gist toute lobseruatiõ
⁊ accõplissement diceux.
¶ Iesus Christ.
Escoute Israel/ le Seigneur nostre
Dieu/ est un seul Seigneur. Et tu ay¬
meras le Seigñr ton Dieu/ de tout ton
coeur/ ⁊ de toute ton ame/ ⁊ de toute ta
pensee/ ⁊ de toute ta uertu. Cestuy est le
premier cõmandement.
Et le second est semblable a iceluy.
Tu aymeras ton prochain comme toy¬
mesme. Il ny a point dautre cõmande¬
mẽt plus grand que iceux. Marc.12.c.
Matthieu.22.d.
En ces deux cõmandemens depend
toute la loy ⁊ les ꝓphetes. Mat.22.d.
¶ Et le Scribe luy dit.
Maistre/ tu as biẽ dit en uerite. Car
il y a un Dieu/ ⁊ nen ny a point dautre
fors luy. Et le aymer de tout le coeur/ ⁊
de tout lentendement/ ⁊ de toute lame/
⁊ de toute la force: et aymer son ꝓchain
cõe soymesme/ est plus q̃ toutes les obla
tions bruslees ⁊ sacrifices. Marc.12.c.
¶ Et Iesus uoyãt quil auoit
respõdu sagemẽt/ luy dit.
Tu nes point loing du royaume de
Dieu. Marc.12.c.
¶ Ces deux cõmandemẽs repetez en le¬
uãgile sont extraictz du. 5.Moyse.6.a.
et .3.Moyse.19.d.
¶ Sainct Iehan.13.d.
Ie uous donne un nouueau cõmandement que
uous aymez lun lautre/ comme ie uous ay ayme:
affin que aussi uous uous aymiez lun lautre. En
cela tous cõgnoistront q̃ uous estes mes disciples/
que uous auez dilection lun a lautre.
¶ Item. 1.Iehan.4.d.
Nous donc aymons le: car iceluy premier nous
a ayme. Se aucun dit: ie ayme dieu/ ⁊ il hayt sõ fre
re: il est menteur. Car qui nayme point son frere
quil uoit/ comment poeut il aymer Dieu/ quil ne
uoit point? Et nous auons ce commandemẽt: que
celuy qui ayme dieu/ quil ayme aussi son frere.
¶ Sainct Paul. Rom̃.13.c.
Ne deuez rien a personne: sinon que uous ay¬
miez lun lautre. Car qui ayme son prochain: il a
accomply la loy. Car tu ne seras point adultere.
Tu ne occiras point. Tu ne desroberas point.
Tu ne diras point faux tesmoignage. Tu ne cõ¬
uoiteras point. Et sil ya aucun autre comman¬
dement: il est sommairement cõpris en ceste parol¬
le: cest ascauoir. Tu aymeras ton prochain com¬
me toymesme. La dilection ne faict au prochain
nul mal. La consummation donc de la loy/ est
dilection.
¶ Item Gala.5.c.
Toute la loy est accomplie en une parolle: Tu
aymeras ton prochain comme toymesme.
¶ Item 1.Timoth.1.a.
La fin du commandement est charite/ de coeur
pur/ ⁊ de bonne conscience/ ⁊ de foy non feinte.
¶ La fin de laccõplissement de la loy/
en Christ ⁊ par Christ.
Ie ne suis point uenu rompre la loy/ mais laccõ
plir. Matth.5.c.
La loy ne meine rien a perfectiõ: mais est lintro
duction de meilleure esperance/ par laquelle appro
chons a dieu. Heb.7.c.
Si la ꝑolle qͥ a este dicte par les anges a este fai¬
cte ferme/ ⁊ se toute trãsgressiõ ⁊ inobediẽce a receu
iuste retributiõ du loyer: cõmẽt euiterõs noꝰ se noꝰ
mettõs a non chalãce si grãd salut? Lequel cõme
ainsi soit quil ayt cõmẽce destre racõte par nostre
Seigneur: il a este cõferme en noꝰ par ceux qͥ lont
ouy/ ⁊ approuue de dieu par signes ⁊ miracles ⁊ di
uerses puissances ⁊ distributions du sainct esperit
selon sa uolunte. Heb.2.a.
La fin de la loy/ est Christ/ en salut a tout
croyant. Rom̃.10.a.
La loy de lesperit de uie en Iesus Christ/ ma
deliure de la loy de peche et de mort. Car ce qui
estoit impossible a la loy/ en ce en quoy elle estoit
infirme par la chair: Dieu a enuoye son filz en si¬
militude de la chair de peche/ et de peche a cõdem¬
ne le peche en la chair/ affin que la iustification
de la loy fusse accomplie en nous qui ne chemi¬
nons point selon la chair/ mais selon lesperit ⁊c.
Romains.8.a.
Il est nostre paix/ leq̃l a faict de tous les deux
un/ ⁊ a rõpu la paroy du milieu de la closture/ les
inimitiez/ par sa chair: mettant a neant la loy des
cõmandemẽs qui estoit en decretz: affin quil consti
tue deux en soymesme en un hõme nouueau/ fai¬
sant paix/ affin quil rallia les deux a Dieu en un
corps/ par la croix/ destruisant les inimitiez par
soymesme. Ephe.2.d.
¶ A ce propos principallemẽt faict Lepistre
aux Rõmains/ Gala. Ephe. ⁊ Hebr.
¶ Le cõmandement que Dieu faict aux
peres ⁊ maistres de familles/ affin quilz
ꝓposent ⁊ enseignẽt sa loy/ principalle¬
ment a leurs domestiques.
Et ces parolles cy/ lesquelles moy
mesme te cõmande au iourdhuy/ seront
en ton coeur/ ⁊ les racõteras a tes filz/ et
leur diras/ toy estant assis en ta maison
⁊ cheminant en la uoye/ ⁊ en te couchãt
⁊ en te leuant. Et les lieras pour signe
sur ta main/ ⁊ seront pour frõteaux en¬
tre tes yeux/ ⁊ les escriras a lentree de
ta maison/ ⁊ a tes portes. 5.Moy.6.b.
¶ Cõment ne faut adiouster ne dimi¬
nuer/ a la loy ⁊ parolle de Dieu/ mais
la garder songneusemẽt sans decliner
a dextre ou a senestre.
Uous ne adiousterez aux parolles/
lesquelles moymesme uous cõmande ⁊
⁊ nen diminuerez dicelles. 5.Moy.4.a.
Toutes les parolles lesq̃lles moy¬
mesme ie uous cõmande/ uous les gar¬
derez pour les faire sãs adiouster a icel
les ne diminuer dicelles. 5.Moy.12.d.
Uous les garderez pour les faire/ cõ¬
me Leternel uostre dieu les a comman
de/ sans decliner ne a dextre ne a sene¬
stre. 5.Moyse.5.d.
Tu ne adiousteras poĩt a ses parol¬
les/ affin quil ne te reprenne/ ⁊ que soye
trouue menteur. Prouer.30.a.
Ia soit que nous/ ou un ange du ciel
uous euangelize autrement que ce que
nous uous auons euangelize: il soit en
malediction. Ainsi que nous auons dit
deuant: ⁊ maintenãt encore ie le dy: Se
aucun uous euangelize autrement que
ce que uous auez receu: il soit en maledi
ction. Gala.1.b.
¶ Sur la salutation angelicque/
autrement dicte le
Aue maria.
¶ Pour lintelligẽce de la salutation angelique
assez amplement en est deduyt en lexplication des
articles: ausquelz auras recours. Toutesfoys icy
noteras/ la difference de oraison/ ⁊ salutation. Car
oraison est priere/ requeste et demande faicte enuers
dieu: comme/ Ton royaume aduienne/ Donne
nous auiourdhuy nr̃e pain quotidien ⁊c. Salu¬
tation est benediction/ bien uouloir/ et gracieux
accueil: comme quand la personne/ salue lautre/
disant: Dieu te salue ⁊ garde. Dieu te doint bon
iour/ ou bon soir/ Paix a toy. Beneit soys tu/ ⁊c.
Laquelle forme de saluer/ a tenu Lange uers Ma
rie en sainct Luc.1. Item en Daniel.10.b. Item
uers Gedeon. Iuges.6.d. Item Iesus Christ
uers ses apostres. Iehan.20.e. Item S. Paul ⁊
S. Pierre/ au commencement de leurs epistres.
¶ Exemples des uertueuses femmes
qui pareillement ont este benites
en lescripture.
Ioachin le grand prestre uint de Hierusalem
en Bethulie auec tous ses prestres pour ueoir Iu¬
dith. Et quãd elle fut uenue uers luy: ilz la benei¬
rent/ disãs tous dune uoix: Tu es la gloire de Hie¬
rusalem/ tu es la liesse de Israel: tu es lhõneur de
nr̃e peuple: qͥ as ouure uirilement/ et ton coeur a
este conforte/ pour ce que tu as ayme chastete/ ⁊ que
apres ton mary/ tu nen a point congneu dautre:
pourtant aussi ta conforte la main du seigneur: et
pource seras tu ditte bienheureuse eternellement.
Et tout le peuple dit: Ainsi soit il: Ainsi soit il.
Iudith.15.d.
Beneite soit entre les femmes/ Iael la femme de
Aber Cyneen/ ⁊ soit beneite en son tabernacle.
Iuges.5.d.
Lia dit: Cest pour ma beatitude. Car les fẽmes
me diront bienheureuse. Geñ.30.b.
O fille tu es benite/ du seigneͬ le Dieu souue¬
rain par dessus toutes les femmes/ qui sont sur la
terre. Iudith.13.c.
¶ Pour laquelle cause la uierge
Marie fut dicte bien¬
heureuse.
Beneite es tu qui a creu: car les choses qui
te ont este dittes du seigneur Dieu/ seront parfai¬
ctes. Luc.1.e.
¶ Cõment aussi seront bienheureux
ceux qui croiront a la parolle.
Bienheureux est le uẽtre qui ta porte: ⁊ les mã¬
melles que tu as succees. Et iceluy dit: Mais cer¬
tes/ bienheureux sont ceux qui oyent la parolle de
dieu/ ⁊ la gardent. Luc.11.d.
¶ Admonition quãd on se assemble pour
enseigner/ ou prendre sa refection.
Quãd uous cõuenez ensemble/ un chascun de
uoꝰ a psalme/ il a doctrine/ il a lãguaige/ ⁊ il a re¬
uelation/ il a interpretation: toute chose soit faicte
a edification. 1.Corin.14.e.
Donc soit que uous mangez/ soit que uoꝰ beu¬
uez/ ou que uous faciez quelque autre chose: fai¬
ctes les toutes/ pour la gloire de dieu. 1.Cor.10.g.
Certes lesperit dit manifestement que aux der¬
niers tẽps/ aucuns delaisserõt la foy prestans lau¬
reille aux esperitz derreur: ⁊ aux doctrines des dia¬
bles/ par lhypocrisie de ceux qui parlent menson¬
ges ⁊ ont leur consciẽce cauterizee/ defendans soy
marier/ cõmandãs de se abstenir des uiandes les¬
quelles dieu a cree pour en user auec action de gra¬
ces aux fideles/ ⁊ a ceux qui ont cõgneu la uerite.
Car toute creature de dieu est bonne: ⁊ nulle nest a
reiecter de laquelle on use auec actiõ de graces. Car
elle est sanctifiee par la parolle de dieu/ ⁊ par orai¬
son. 1.Timothee.4.
Exemple de Christ.
Iesus print du pain/ ⁊ en rẽdant graces le rom¬
pit ⁊ le donna a ses disciples ⁊c. Et quãd ilz eurent
dit la louenge/ ilz se partirent. Matth.26.c.
¶ Forme doraison deuant le repas.
Dieu ayt pitie de nous: ⁊ nous benye/ ⁊ face re¬
luyre sa face sur nous. Affin que lon cõgnoisse en
la terre ta uoye/ ⁊ entre toutes gẽs tõ salut. ps̈.67.a
¶ Autre.
Toutes choses quelcõques/ q̃ uous faciez en pa
rolle/ ou en oeuure: faictes les toutes au nom de
nostre seigñr Iesus Christ/ rendans graces a dieu
⁊ au pere par luy. Colos.3.c.
¶ Autre.
Beneit soit dieu/ ⁊ le pere de nostre seigñr Iesus
Christ/ qui nous a beneit en toute benediction spiri
tuelle/ es choses celestes en Christ: selon ce qͥl nous
a esleu en luy deuãt la cõstitution du mõde: affin
que nous fussions sainctz/ ⁊ sans reprehension/ de¬
uant luy en charite. Ephe.1.a.
¶ Autre oraison.
A celuy qui est puissant de faire toutes choses
plus abondãment q̃ ne demandõs/ ne apperceuõs
selon la puissance/ laquelle oeuure en nous: a ice¬
luy soit gloire en leglise par Iesꝰ Christ/ en toutes
les generatiõs du siecle des siecles. Amẽ. Eph.3.d
¶ Admonition/ pour la recongnoissance des
biens que auons receu de dieu.
Quand tu auras mange/ ⁊ que sera repeu: prẽs
garde a toy que tu ne oublie Leternel/ lequel ta re
tire du pays Degypte/ de la maison de seruitude.
5.Moyse.6.c.
¶ Oraison ⁊ louenge apres le repas.
Au roy des siecles/ immortel/ inuisible/ a Dieu
seul saige soit honneur ⁊ gloire eis siecles des sie¬
cles. Amen. 1.Timothee.1.d.
Louenge ⁊ honneur ⁊ gloire ⁊ puissance/ soit a
celuy qͥ est assis au throne ⁊ a laigneau eis siecles
des siecles. Amen. Apocalip.5.d.
¶ Autre.
Louenge ⁊ clairte/ ⁊ sapiẽce/ ⁊ action de graces/
hõneur/ uertu/ ⁊ force a nostre Dieu eis siecles des
siecles. Amen. Apocalip.7.c.
¶ Generale benediction.
Tu prieras ainsi la benediction estre faicte aux
enfãs Disrael/ ⁊ leur diras: Dieu te benye/ ⁊ te
garde/ Dieu te mõstre sa face/ ⁊ ayt misericorde
de toy/ Dieu uueille tourner sa face uers toy/ ⁊
te dõne paix. Ilz inuoquerõt mon nom sur les
enfans Disrael/ ⁊ ie les beniray. 4.Moyse.6.d.
¶ Autre benedictiõ sur ceux qui gardent
le uouloir ⁊ cõmandement de Dieu.
Si tu escoute la uoix du Seigñr ton Dieu ⁊c.
5.Moyse.28.
Querez premierement le royaume de Dieu ⁊ sa
iustice: et toutes choses uous seront adioustees.
Matthieu.6.d.
¶ Fais ce/ ⁊ tu uiuras. Luc.10.
¶ Aduertissement au lecteur/ pour les
noms des liures de la
saincte Bible.
¶ Pour donner a congnoistre aux enfans les
noms des liures de la Bible/ icy les auons sub¬
scritz. Mais cõsiderans la corruption ⁊ mutation
des noms/ qui souuẽt aduiẽnent (cõe dit Strabo)
eis langues estrangieres (ce que est escheu entre les
grecz des noms Hebrieux: dõt sen cõplaint Ioseph.
Et aussi S. Hierosme: tant des latins q̃ des grecz)
auõs tasche aucunemẽt icy restituer lesdictz noms
Hebrieux: a cause de leur etymologie/ ⁊ significa¬
tion/ qui nest point de petite utilite: pour mieux
entẽdre les histoires/ matieres/ ⁊ mysteres de lescri¬
pture saincte. Cõme cy apres (dieu aydant) nous
demonstrerons amplement au cayer des interpre¬
tations des noms propres/ contenus en la saincte
Bible. Au surplus pour la grande difficulte de la
prononciation de la langue estrangiere/ laquelle
aucunesfoys ne se peut (cõme dit Pline) deument
prononcer: auons suyui la plus doulce prononcia
tion des Hebrieux/ qui est sans poinctz/ cõme
iadis estoit: lappropriãt a nostre usai¬
ge/ en reiectant la rudesse/ ou
trop superstitieuse
orthographie
dicelle.
¶ Les noms des liures Canoniques
de la saincte Bible.
1.Moyse/ autremẽt Genese/ cõtient Chap.50.
2.Moyse/ autrement Exode/ contient Chap̃.40.
3.Moyse/ autrement Leuitique/ cõtiẽt Chap̃.27.
4.Moyse/ autremẽt Nombres/ cõtient Chap̃.36.
5.Moyse/ autremẽt Deuterono. cõtiẽt Chap̃.34.
Iehosue/ autrement Iosue/ contient Chap̃.24.
Iuges/ contient Chap̃.21.
Ruth/ contient Chap̃.4.
1.Semuel/ autremẽt. 1.des Roix/ cõtient Chap̃.31.
2Semuel/ autremẽt. 2.des Roix/ cõtiẽt Chap̃.24.
1.des Roix/ autrement 3. contient Chap̃.22.
2.des Roix/ autrement 4. contient Chap̃.25.
1.des Croniq̃s/ autre. Paralipome. cõtiẽt Cha.29.
2.des Croniq̃s/ autre. Paralipome. ꝯtiẽt Chap̃.36.
1.Ezra/ autremẽt Esdras/ contient Chap̃.10.
Nehemiah/ autremẽt. 2.Esdras/ cõtient Chap̃.13.
Esther/ contient Chap̃.10.
Iob/ contient Chap̃.42.
Le liure des Psalmes/ contient. 150.
Prouerbes ou sentẽces de Solomõ/ cõtiẽt Cha.31.
Ecclesiaste/ autremẽt le prescheur/ cõtiẽt Chap̃.12.
Les Cantiques de Solomon/ contient Chap.8.
Iesaiah/ autrement Esaie/ contient Chap̃.66.
Ieremiah/ autrement Ieremie/ cõtient Chap̃.52.
Lamentations de Ieremie/ autrement Threnes/
contient Chapitres.5.
Iehezeciel/ autrement Ezechiel/ cõtient Chap.48.
Daniel/ contient Chap̃.12.
Hosee/ autrement Osee/ cõtient Chap̃.14.
Ioel/ contient Chap̃.3.
Amos/ contient Chap̃.9.
Obdiah/ autrement Abdee/ contient Chap̃.1.
Ionah/ autrement Ionas/ contient Chap̃.4.
Michah/ autrement Michee/ cõtient Chap̃.7.
Nahum/ autrement Naum/ contient Chap̃.3.
Habacuc/ autrement Abacuc/ contient Chap̃.3.
Zephaniah/ autremẽt Sophonias/ cõtiẽt Cha.3.
Haggee/ autrement Aggee/ contient Chap̃.2.
Zechariah/ autrement zacharie/ cõtient Chap̃.14.
Malachie/ contiẽt Chap̃.4.
¶ Sensuiuent les liures Apocriphes/ qui ne
sõt point receuz des Hebrieux: mais nous les
lisons (cõe dit S. Hierosme au premier Pro¬
logue sur les Prouerbes) poͬ linstruction du
peuple/ non point pour confirmer lauthorite
des doctrines Ecclesiastiques.
Tobiah/ autrement Tobie/ contient Chap̃.14.
Iehudith/ autrement Iudith/ contient Chap̃.16.
Esther depuis la lr̃e .B. du .x. chap̃. iusq̃ en la fin.
Sapience/ contient Chap̃.19.
Iesue filz de Sirach/ autrement Ecclesiastique/
contient Chapitres.51.
Baruch/ contient Chap̃.6.
Lepistre de Ieremie.
Le Cantique des troys enfans en la fornaise.
Lhistoire de Susanne.
Du dragon/ de bel.
Le. 1.des Machabees/ contient Chap̃.16.
Le. 2.des Machabees/ contient Chap̃.15.
Le .3.des Machabees/ cõtient Chap̃.1.
¶ Sensuyuent les liures du
nouueau testamẽt.
S. Matthieu/ cõtient Chap̃.28.
S. Marc/ contient Chap̃.16.
S. Luc/ contient Chap̃.24.
S. Iehan/ contient Chap̃.21.
Actes ou faictz des Apostres/ par S. Luc/ cõtient
Chap̃.28.
S. Paul aux Romains/ contient Chap̃.16.
1.Des Corinthiens/ contient Chap̃.16.
2.des Corinthiens/ contient Chap̃.13.
Aux Galates/ cõtient Chap̃.6.
Aux Ephesiens/ cõtient Chap̃.6.
Aux Philippiens/ contient Chap̃.4.
Aux Colossenses/ contient Chap̃.4.
La. 1.aux Thessaloniciens/ contient Chap̃.5.
2.aux Thessaloniciens/ cõtient Chap̃.3.
La.1.a Timothee/ contient Chap̃.6.
2.a Timothee/ contient Chap̃.4.
A Tite/ contient Chap̃.3.
A Philomene/ contient Chap̃.1.
Aux Hebrieux/ contient Chap̃.13.
S. Iacques/ contient Chap̃.5.
1.Epistre de S. Pierre/ contient Chap̃.5.
2.Epistre de S. Pierre/ contient Chap̃.5.
1.Epistre de sainct Iehan/ contient Chap̃.5.
2.Epistre de sainct Iehan/ contient Chap̃.1.
3.Epistre de sainct Iehan/ contient Chap̃.1.
Epistre de sainct Iude/ contient Chap̃.1.
Lapocalipse/ ou reuelatiõ de S. Iehã/ ꝯti. Cha.22.
¶ Les dessusdictz liures enseignẽt ce.
¶ Quil est un dieu tout puissãt/ tout sage/ ⁊ tout
bon: lequel par sa bõte a faict toutes choses.
¶ Quil a forme Adam/ a son image ⁊ similitude:
mais que par lenuie du diable ⁊ inobediẽce dudict
Adam/ peche est entre au monde/ ⁊ q̃ nous sommes
tous en Adam/ ⁊ par Adam pecheurs.
¶ Que Christ a este ꝓmis aux peres/ lesq̃lz ont re¬
ceu la loy/ affin q̃ par icelle ꝯgnoissãs leͬs pechez
⁊ ĩsuffisãce/ desirassẽt laduenemẽt de Christ poͬ sa
tisfaire de leͬs pechez/ ⁊ accõplir la loy par iceluy.
¶ Que Christ est nay en temps constitue de Dieu
son pere: cestascauoir lors que toute iniquite abon
doit. Et non point pour les bonnes oeuures dau¬
cun (car tous estoient pecheurs) mais affin que cõ¬
me ueritable il nous fist grace ⁊ misericorde.
¶ Que Christ est nr̃e uie/ uoye/ uerite/ paix/ iusti¬
ce/ pasteur/ aduocat/ hostie ⁊ prestre: lequel est mort
pour le salut de tous/ ⁊ resuscite pour nostre iusti
fication. Le iugemẽt duquel les infideles doiuent
craindre: ⁊ les bons attendre la uie eternelle.
¶ Sensuyuent les noms des
nombres cõmuns et chi¬
phres/ auec leurs
ualeurs.
ung deux troys quattre cinq six sept huyct neuf
.i. .ii. .iii. .iiii. .u. .ui. .uii. .uiii. .ix.
1 2 3 4 5 6 7 8 9
dix unze douze treize quatorze quinze seize dixsept
.x. .xi. .xii. .xiii. .xiiii. .xu. .xui. .xuii.
10 11 12 13 14  15 16  17
dixhuyct dixneuf uingt uingtung uingtdeux
.xuiii. .xix. .xx. .xxi. .xxii.
18 19 20 21 22
uingttroys uingtquattre uingtcinq uingtsix
.xxiii. .xxiiii. .xxu. .xxui.
23 24 25 26
uingtsept uingthuyct uingtneuf trente trenteung
.xxuii. .xxuiii. .xxix. .xxx. .xxxi.
27 28 29 30 31
trẽtedeux trẽtetroys trẽtequattre trẽtecinq trẽtesix
.xxxii. .xxxiii. .xxxiiii. .xxxu. .xxxui.
32 33 34 35 36
trẽtesept trẽtehuyct trẽteneuf quarãte quarãteung
.xxxuii. .xxxuiii. .xxxix. .xl. .xli.
37 38 39 40 41
quarantedeux quarantetroys quarantequattre
.xlii. .xliii. .xliiii.
42 43 44
quarãtecinq quarãtesix quarãtesept quarãtehuyt
.xlu. .xlui. .xluii. .xluiii.
45 46 47 48
quarãteneuf cinquãte cinquãteung cinquãtedeux
.xlix. .l. .li. .lii.
49 50 51 52
cinquantetroys cinquantequattre cinquantecinq
.liii. .liiii. .lu.
53 54 55
cinquantesix cinquantesept cinquantehuyct
.lui. .luii. .luiii.
56 57 58
cinquãteneuf soixante soixãteung soixãtedeux
.lix. .lx. .lxi. .lxii.
59 60 61 62
soixantetroys soixantequattre soixantecinq
.lxiii. .lxiiii. .lxu.
63 64 65
soixãtesix soixãtesept soixãtehuyct soixãteneuf
.lxui. .lxuii. .lxuiii. .lxix.
66 67 68 69
septante septãteung septantedeux septantetroys
.lxx. .lxxi. .lxxii. .lxxiii.
70 71 72 73
septãtequattre septãtecinq septãtesix septãtesept
.lxxiiii. .lxxu. .lxxui. .lxxuii.
74 75 76 77
septantehuyct septanteneuf octante octanteung
.lxxuiii. .lxxix. .lxxx. .lxxxi.
78 79 80 81
octãtedeux octãtetroys octãtequattre octãtecinq
.lxxxii. .lxxxiii. .lxxxiiii. .lxxxu.
82 83 84 85
octantesix octantesept octantehuyct octanteneuf
.lxxxui. .lxxxuii. .lxxxuiii. .lxxxix.
86 87 88 89
nonante nonanteung nonãtedeux nonantetroys
.xc. .xci. .xcii. .xciii.
90  91 92 93
nonãtequattre nonãtecinq nonãtesix nonãtesept
.xciiii. .xcu. .xcui. .xcuii.
94 95 96 97
nonãtehuyct nonãteneuf cent centung centdeux
.xcuiii. .xcix. .c. .ci. .cii.
98 99 100 101 102
cẽttroys cẽtquattre cẽtcinq cẽtsix cẽtsept cẽthuyct
.ciii. .ciiii. .cu. .cui. .cuii. .cuiii.
103 104 105 106 107 108
Et ainsi consequãment des
autres nombres.
1 2 3 4 5 6 7 8 9
Ceste figure 0 a parsoy ne faict nul nõbre
mais ioincte auec les autres elle les multi¬
plie. Exemple 10 20 30 40 50
60 70 80 90 100 Quand il ya
aucunes figures desquelles uoulõs scauoir
le nombre: il faut commencer a la dextre ⁊
monter a la senestre: disant/ Nombre 1
Disaine 10 Cẽtaine 100 Mille 1000
Dix mille 10000 Cent mille 100000
milliõ 1000000 dix milliõ 10000000
Cent millions 100000000 Dix cens
millions 1000000000
¶ Au Lecteur.
¶ Pour enseigner les enfans a prononcer plus
correctemẽt: auõs diuise les lettres dun coste/ ⁊ les
motz de lautre/ a denotter q̃ premierement doiuent
apprẽdre a sõner les lettres q̃ les nõmer: ie appelle
le son/ b.f. sãs e: le mot /be/ ef. Ce qͥ se pourra faire/
quand on les accõmodera aux sons/ sibilations/ ⁊
souspirs: mais court ⁊ brief/ ⁊ subtilemẽt les pronõ
ceans/ sãs aucunemẽt trainer/ ne sõner la lettre .e.
masculine. Cõe quãd uoudras ꝓnõcer la lettre .s/
pourras ensuyuir le son ⁊ sibilation du serpent ou
oye/ mais courte ⁊ subite sans queue. Pour .r. la
uoix du chiẽ rechignãt. Pour .q. la uoix de lanet¬
te ou cãne: ⁊ ainsi consequãment des autres/ cõme
pourras feindre. Item poͬ la cõuenance du son qͥ
semble estre entre aucunes lr̃es on les doibt distin¬
ctemẽt ꝓnõcer: affin quon ne ꝓnonce .b/ pour .p/ c.
poͬ .s/ d. pour t/ g. poͬ. c/ s. pour .z/ u cõsonãt poͬ f/ ⁊
au cõtraire. Itẽ noteras en lãgue frãcoyse estre
plus de diphthõgues q̃ en grec ne en latin/ cõme est
cy dessus escrit: lesq̃lles diligẽmẽt on doit aduertir
pour les sõner. Itẽ en icelle lãgue/ cõe en Hebrieu
auoir la lettre /e/ masculine ⁊ feminine: ainsi que
auõs discerne par deux accẽtz ⁊ poinctes/ dont lun
se appelle graue/ figure cõe une petite ligne abais¬
sant le haut en arriere. Lautre est dit agu/ au con¬
traire abaissant le deuãt. De ce/ exẽple en as en
loraison dñicale: sur ce mot: Dõnè/ qui est du tẽps
p̃sent/ a la differẽce du tẽps passe: Dõné/ cestadire
il a dõné. Autre exẽple/ du tẽps passe aux articles
sur ce mot: Resuscité/ ou est laccẽt agu poͬ la diffe¬
rẽce du tẽps present. Laq̃lle distinction est assez uti
le/ tãt pour les estrãgiers q̃ poͬ les enfãs du pays:
pour distinguer certain temps ⁊ differẽces de motz
doubteux/ signifiãs plusieͬs choses. Par ce moyen
pourrõt les enfãs euiter beaucop de solecismes ⁊ ui
ces/ tãt en escriuãt q̃ en ꝓnõceãt: cõme aucuns mal
instruictz/ disent espiritus/ pour spiritꝰ: escriptura/
pour scriptura: ⁊c. Que si telle cõsideration eut este
iadis obtenue: les motz q̃ auõs des latins usurpez/
nous fussent demourez entiers/ ⁊ non ainsi misera
blemẽt deschirez/ ⁊ corrõpus: tellemẽt q̃ a grãde dif
ficulte on recõgnoist maintenãt leur origine ⁊ ety¬
mologie. Item en nostre lãgue on pourra obser¬
uer (cõme anciennemẽt en latin ⁊ grec: et auiour¬
dhuy en toute Litalie: aĩsi q̃ appert eis oeuures de
Petrarche ⁊ Dantes) certaines figures/ tãt en ꝓse
que en rythme: cõme apostrophe qui est un terme
grec q̃ nous pouõs appeller retraicte/ ou reuolte: ⁊
a figure/ comme un traict courbe en forme de petit
croyssant de lune/ les deux poinctes uers la main
senestre. Et sert ladicte figure poͬ absorber ou en¬
crer la uoyelle dedãs le mot ensuyuant: cõmẽceant
par une uoyelle ou diphthõgue/ pour euiter la ru¬
de ⁊ mauuaise pronõciation/ cõme as exemple au
dix cõmandemẽs en ce mot: l'Eternel/ qͥ uaut autãt
que le Eternel. Synaleiphe est une autre figure
(principallemẽt ꝑmise aux factistes ⁊ rythmeurs) qͥ
peut estre dite raclure ou depositiõ/ soit de la uoyel
le ou de la cõsonnãte: pourtãt quelle oste la dernie
re lettre pour adoulcir la pronõciation: cõme pour
a grãde force/ disons a grãd' force: pour nous som
mes/ disons nou' sõmes/ mais non pas nou' auõs
pour nous auõs. Mais de ces figures en Quinti¬
lien/ en est escrit amplemẽt. Et si en attendons de
Iacques Siluius qui ia nous a ꝓmis de restituer
la langue frãcoyse: parquoy ie men deporte.
Item se doit accoustumer lenfant a droictement
ꝓnoncer/ les lõgues ⁊ les brefues: cõme en ce mot
icy quotidien: se doit un petit plus arrester sur la
ꝓnõciation de ceste syllabe ti/ q̃ des autres: ⁊ abbre
ger /di. La longue dõc/ soit cõme un traict longuet
sur la lr̃e/ ⁊ la brefue cõe une poincte. Touchãt
des dix cõmandemẽs q̃ auõs restitue en leur ordre:
ce na point este faict sans lauctorite des anciens/
principalemẽt des Hebrieux ⁊ Grecz: notãment de
Ioseph en ses antiqͥtez/ ⁊ de Origene en Exode:
affin de donner a cõgnoistre lincõueniẽt qͥ est surue
nu ⁊ plus grand ne pourroit (qui est idolatrie) car
en ostãt le second/ ⁊ en faisant du dernier deux: on
a corrompu ⁊ delaisse lintention du grand legisla¬
teur nostre dieu/ qui est de ne auoir nulles images
ne similitudes. En quoy faisant on la aussi grieue
mẽt offẽse: ueu quil auoit estroictemẽt defendu/ de
ne adiouster ne diminuer a sa parolle.
¶ La fin.
M. A son bon frere Ant.
Son. Salut.
¶ Trescher frere long tẽps ya q̃ tu desirois le petit
traicte des reigles/ ⁊ maniere de ꝓceder en nr̃e uul¬
gaire francoys: quauoys ueu de la les Alpes/ tou¬
chãt les sons ⁊ noms des lettres/ les apostrophes/
synaleiphes/ ⁊ accẽtz diuers/ q̃ auoit cõpile nostre
amy Pierre trebor/ instruisãt les adolescẽs de son
escole. Leq̃l certes est moult utile pour introduire
les ieunes enfãs a parfaicte prononciation ⁊ droi¬
cte orthographie. Mais certes ie nay peu du tout
satisfaire a ton sainct desir: a cause que lesdictes
reigles/ ⁊ aussi le recueil daucuns passages de le¬
scripture saincte ont este distraictz ⁊ perdus: exce¬
pte ce petit/ q̃ tu uoys en ce liuret/ que nous auõs
rescou de la despouille. Lequel prẽdras en gre: attẽ
dãt q̃ iaye recouuert le residu/ ce q̃ se fera quãd nr̃e
dict frere ⁊ feal amy Pierre aura le tẽps ⁊ oportu¬
nite de tout restituer. Laq̃lle chose nous attẽdõs de
iour en iour/ par la grace de celuy qui poeut tout/
⁊ ne cõfond ceux qͥ esperent en luy. Tu auras
aussi pour excuse Limprimeur qui na
point obserue la maniere descrire/
⁊ punctuer: par faute des
caracteres qui nauoit
presentement.
En Dieu
tout.
De Genesue. 1533.
Psalme.119.b.
En quoy corrigera ladolescent sa uoye?
En y prenant garde/ selon ta parolle.
Matth.19.b.
Laissez uenir a moy les petis/ ⁊ ne les
empeschez point: car a telz est le royau¬
me des cieux.