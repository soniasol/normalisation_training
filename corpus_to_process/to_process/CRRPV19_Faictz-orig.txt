¶ Les faictz de Iesus Christ ⁊ du Pape/ par lesquelz
chascun pourra facilement congnoistre la grãde difference de entre eulx: nouuel¬
lemẽt reueuz/ corrigez/ ⁊ augmentez/ selon la uerite de la saincte Escripture/ ⁊ des
droictz canons/ par le lecteur du sainct Palais.
¶ Eusebius ad Lectorem in Antithesin Christi ⁊ Antichristi.
Quam male conueniant cum Christi pectore Iesu.
Pontificum mores: iste libellus habet.
Hec lege: qui uere pietatis amore teneris.
Hoc pius/ ⁊ lecto codice doctus eris.
¶ Au lecteur Chrestien.
Lecteur tu uois/ les faictz de Iesus Christ
En ce liuret/ aussi les meurs du pape
Christ donne tout/ pour neant: par son Esprit/
Le Pape non: mais tout bien prent ⁊ happe.
Cum
priui
legio
Apo¬
stoli¬
co.
¶ A tous ceulx qui liront Grace/ paix/ ⁊ salut de Dieu nostre pere par no¬
stre Seigneur Iesus son vray filz/ qui soit habitãt au coeur dung chascun/
par le S. Esperit.
L
E grand soleil de iustice nostre Sauueur ⁊ redempteur Iesus/ est si tres¬
clair ⁊ si resplendissant quil ny a si aueugle/ quil ne uoye bien la grosse
differẽce entre la clarte du Sauueur/ ⁊ les grosses tenebres du Pape/ en¬
tre les Apostres ⁊ disciples de Iesus/ ⁊ les prestres/ moynes/ ⁊ tous aul¬
tres de lestat papisticque. Tellement quon tiendroit a bon droict celuy
sot ⁊ fort despourueu de sens/ qui se trauailleroit/ de mõstrer que Iesus ⁊ les siens/ nont
point faict comme le Pape ⁊ les siens. Neantmoins la charite de nostre Seigneur con¬
trainct de comparer Iesus auec le Pape: non point pour affection mauuaise/ ou par ire/
maleuolence ne mal talent: comme nostre Seigneur scait ⁊ cõgnoist/ lequel par sa gran¬
de misericorde uueille tous illuminer/ tant le Pape que tous Euesques/ prestres/ moy¬
nes/ ⁊ tous ceulx qui tiennent de leur part: affin que ilz croyent ⁊ suyuent la parolle de
Dieu/ estans sains en foy ⁊ uiuans tous purement. Car ne desirons que le salut dung
chascun: ⁊ que tous uiennent a la congnoissance de uerite/ priant tous qui ce liure lirõt/
quilz prient nostre Seigneur pour tous de coeur ⁊ daffection. Il est tout certain que tout
le monde crie contre le Pape ⁊ son esglise/ a cause des paouretez ⁊ ordures qui y sont: ⁊ ny
a personne qui ne blasme ⁊ condemne ce paoure ⁊ mauldit estat ou ouuertement de bou¬
che/ ou secretement en son coeur/ ⁊ mesme le Pape ⁊ les siens se congnoissent telz/ quilz
ont honte deulx mesmes/ ne cerchant que se cacher/ ⁊ aucunement soy entretenir/ par le
moyen des princes ⁊ des officiers/ qui ont puissance sur les corps/ tachans de destruire
ceulx qui monstrent leur estat/ ⁊ a ce par tous moyens quil est possible de penser trauail¬
lent par legatz/ messagiers/ dons/ promesses/ ⁊ aultres uoyes. Mais par cecy nest con¬
gneue la racine du mal: pourtant quon ne regarde que la uie du Pape ⁊ des siens: car la
plus part des hommes pensent que si le Pape ⁊ les siens uiuoyent selon leur estat/ selon
leurs rigles ⁊ decretz quilz seroyent gens de bien: ⁊ sont en cecy grandement abusez. Car
nonobstant que la uie ⁊ le train du Pape soit trespaoure ⁊ fort meschant/ beaucoup plus
est sa doctrine et ses ordonnances paoure/ meschante/ horrible/ damnable/ ⁊ detestable.
Affin donc quon congnoisse lestat du Pape en soy quel il est/ quelles sont ses ordonnan¬
ces/ sans faire mention des uies des Papes/ comme des fardemens/ enchanterie/ ⁊ tou¬
te puantise de Pape Paul/ ne de Alexandre/ qui entre aultres cas enormes couchoit
auec sa fille propre Lucresse: de laquelle auoit la compaignie son frere le Duc de Ualen¬
tinoys filz dudict Alexandre/ pourquoy Lepitaphe de celle Lucresse contenoit quelle
estoit fille/ femme/ ⁊ belle fille de Alexandre. Des meurtres et horribles effusions
de sang de Iulle/ auec son yurongnerie et execrable paillardise/ ne de la gourmandi¬
se et uie detestable de Leon/ ne des enchanteries/ empoisonnemens trahisons parri¬
cides/ et aultres choses plus que diabolicques de Clement ne faisons mention.
Mais mettrons Iesus dung coste uray Filz de Dieu/ chief et Sauueur unicque de
la saincte eglise quil a faict ⁊ commande. Et de lautre le Pape chief de leglise Rom¬
maine ⁊ ses decretz ⁊ ordonnances: affin que les consciences craintiues/ qui ont pen¬
se la papaulte estre de Dieu: ⁊ qui ont plus tremble pour les fulminations des Papes/
⁊ plus craint de passer les ordonnances papales/ que la loy de Dieu soyent deliurees de
ceste tyrannie/ ⁊ que plainement se retournẽt au uray Dieu par nostre Seigneur Iesus/
suyuant iceluy seul/ ⁊ sarrestant a sa saincte parolle/ tellement que tout le monde deliure
de lerreur ⁊ abusion papisticque/ delaissant uanite/ suyue la uerite/ retournant au uray
Dieu qui a faict le ciel ⁊ la terre/ ladorant ⁊ seruant a luy seul/ uiuant tous comme freres
en uraye charite sans tuer ⁊ meurtrir lung laultre/ comme lon a faict iusques a present
espanchant le sang innocent/ persecutant Iesus en ses membres/ par feu/ glaiue/ ⁊ aul¬
tres tormentz par faulte de congnoistre Iesus ⁊ sa parolle: ⁊ ce a linstigation du Pape ⁊
des siens/ pour maintenir ses abominations ⁊ mauldictes ordonnances.
Dieu plain de toute bonte ⁊ misericorde illumine tellemẽt le coeur dung chascun/ que
tous uoyent ⁊ congnoissent la uerite/ le chemin de uie ⁊ de salut/ ⁊ que tous le tiennent
uiuant tous sainctement en une loy/ foy/ ⁊ Euãgile de uerite en lhõneur ⁊ gloire du nom
de Dieu/ ⁊ edification lung de laultre/ tellement quen Leglise ny aye aultre chief que Ie¬
sus/ quon ne tienne aultre chose que ce quil a ordonne purement ⁊ simplement: ainsi que
ses bons seruiteurs les sainctz Apostres ⁊ Euangelistes ont presche.
Le bon plaisir du Seigneur de tous/ qui tout a faict/ soit par sa bõte enuoyer par tou¬
te la terre urays annonciateurs du S. Euangile/ qui sainctement ⁊ purement preschent
la uerite/ comme le uray sauueur Iesus/ a cõmande sans y riens mesler/ faisant que tous
prennent la uerite/ ⁊ que tous soyõs amenez au troupeau de Iesus faictz tous ung trou¬
peau de Iesus qui soit le seul pasteur regnant au coeur de tous par le S. Esperit/ qͥ nous
meine ⁊ conduise tous par le droict chemin iusques a la fin. Amen.
Les faictz de Iesus Christ ⁊ du Pape.
¶ Christ.
¶ Ie suis ung
uer ⁊ non pas hõ¬
me/ la derisiõ des
hõmes/ ⁊ le mes¬
pris du peuple.
Psalm.21.
¶ Le filz de lhõ¬
me nest point ue¬
nu pour estre ser¬
uy: mais pour ser
uir. Mat.20.
¶ Christ sest a¬
neanty soymes¬
mes/ prenant la
forme du seruiteͬ/
faict en la simili¬
tude des hõmes/
⁊ trouue en habit
cõe/ hõme/ il sest
humilie soymes¬
mes/ ⁊ a este faict
obediẽt iusques a
la mort/ ⁊ la mort
de la croix. phi.2
¶ Pierre.
¶ Christ a souf¬
fert pour nous/
uous laissant exemple: affin que ensuyuez ses uoyes. 1.Pet.2.
¶ Il ny a en luy ne beaulte/ ne forme/ mesprise ⁊ plus uilipende que tous. Item nous la¬
uons estime comme ung lepreux/ ⁊ auons este gueris par la basture diceluy. Esaye.53.
¶ Le Pape. ¶ Nous auos la seigneurie de toute la terre/ car a nous appartiẽt
iuger de toutes causes: ⁊ a nul de iuger de nous/ ne de nostre iugement. 9.q.3. Cuncta.
Nemo aliorũ facta. Car nous auons tous les droictz cachez en larche de nostre coeur.
Nõ pas de pur homme: mais du uray Dieu sommes lieutenãs en terre. c. quãto de trans¬
la. Nous sommes assis sur la chaire de p̃minẽce. de sepul. suꝑ ca. Tous princes romains
ont adore nr̃e siege. de iureiur. in Clemẽ. Roma. prin. ¶ Le Pape se dit seruus seruorũ:
affin quõ cõgnoisse qͥl est le uray Chanaã qͥ est mauldict. Geñ.9. Et en ce monstre clere¬
ment son hypocrisie/ ueu quil usurpe autorite sur tous. Et se faict appeller sanctissimus
pr̃/ pere tressainct/ cõe estant sur le pere/ lequel Iesus appelle pr̃ sancte. Io.17. ¶ Il a prins
ce nom des idolatres cõme Paulus pere de Aphricanus/ estoit appelle. Macrobius de
somno. Scipio. in princi.
Iesus Christ fuyt le royaulme terrien.
Regna fugit Christus.
¶ Iesus doncques quand il
congneut que ilz debuoyent
uenir pour le prendre/ et le
faire Roy: de rechief se re¬
tira seul en la montaigne.
Ioan.6.
¶ Mõ Royaulme nest pas
de ce monde. Ioan.18.
¶ Les Roys des gens ont
dominatiõ sur eulx/ ⁊ ceulx
qui ont puissance sur iceulx
sont nommez biẽsfaicteurs:
mais il nest point ainsi de
uous. Ains celuy qui est le plus grand dentre uous/ soit faict comme le moindre: ⁊ ce¬
luy qui precede comme le seruiteur. Car lequel est le plus grand/ celuy qui est assis a ta¬
ble/ ou celuy qui sert? nest ce pas celuy qui est assis a table? Et moy ie suis au millieu de
uous comme celuy qui sert. Luc.22.
¶ Le diable le transporta sur une montaigne fort haulte/ ⁊ luy mõstra tous les Royaul¬
mes du monde ⁊ la gloire diceulx/ ⁊ luy dist. Ie te donneray toutes ces choses/ si en toy
prosternant tu me adores. Adoncques Iesus luy dit. Ua Sathan: car il est escript. Tu
adoreras ton Seigneur Dieu/ ⁊ a luy seul tu seruiras. Matth.4.
¶ Et aucun luy dit. Maistre dis a mon frere quil partisse auec moy lheritaige. Et il luy
dist. Homme qui ma constitue iuge ou partisseur sur uous. Luce.12.
¶ Clerement lon uoit comme Iesus ne ueult seigneurie/ ne puissance/ ne office terrien:
mais seulement est apres la predication/ ⁊ a soulagier le peuple: ⁊ pour deffense quelcon¬
que/ ne menasses il ne desiste de faire ce que son pere luy a commande. Luc.13. Ioã.7. ⁊. 8.
La ou le Pape ne tache que faire sa uolunte/ repugner a Dieu ⁊ aux princes ausquelz
par ses droictz il doibt estre subiect. distin.8. quo iure. distin.9. imperatores.
Mais le Pape par force le faict sien.
Sed presul suscipit
urbes.
¶ Le Pape excom¬
munie toꝰ uicaires/
⁊ tenãs aucune cho¬
se de Lempire si du
tout ne se demettent
laissantz tout ce qͥlz
tiennent/ cassant toꝰ
sermens/ ⁊ iuremẽs
faictz du peuple a i¬
ceulx: ⁊ pour le ueoir
plus a plein quon re¬
garde le chapitr. Si
de fratrũ. qui est du
pape Iehã.xxii. Ne
sede uac. aliquid in¬
nouet̃ extrauag. Si
de fratrũ. Et oyez en
cores cõme il se ma¬
gnifie/ ⁊ aneantist la
puissance de Lempe¬
reur/ disant: Nous sans doubte auons superiorite sur Lempire/ ⁊ iceluy uacant
nous luy succedons/ ayans plenitude de puissance/ laquelle le Roy des roys/ ⁊ le
Seigneur des Seigneurs nous a donnee/ le Roy aussi de Cecile nous est sub¬
iect iusticiable/ ⁊ nostre uassal/ tenant de nous son Royaulme ⁊ terres. in Clemen
ti. de senten. ⁊ re iudica. Pastoralis. Lempereur Cõstantin nous a donne Lem¬
pire doccidẽt/ la courõne/ ⁊ le mãteau de pourpre/ ⁊ tout ce que appartiẽt a la digni¬
te Imperiale. 12.q.1. Futuram. ⁊ dist.96. Cõstãtinus. Les Empereurs doibuent
estre subiectz aux Euesques non point auoir preminẽce. dist96. Si ĩperator. Les
p̃stres sõt maistres ⁊ peres des princes. dist.96. Quis dubitet. ¶ Regardez chre¬
stiens si tout le droict Canon ne tache a cela de destruire tous Roys. Empereurs/
⁊ Seigneurs/ ⁊ leur oster le glaiue/ leq̃l Dieu leur a dõne/ cõme S. Paul dit aux
Rõmains.13. pour accomplir ce que dit S. Pierre/ que se sont auteurs de sectes/ cõ¬
me est le Pape ⁊ les religieux/ qui contẽnẽt la domination. 2.Pet.2. ¶ Quõ re¬
garde la uie de Boniface .uiii. cõme il sest porte enuers les Empereurs/ ⁊ la uie de
Hildebrãt grãd magiciẽ/ quon appelle Gregoire septiesme/ quest ce qͥl na faict poͬ
destruire Lẽpire? cõbien tous les Papes ont este a Lẽpire? ⁊ les grandz tors qͥlz
ont faict aux droictz ⁊ naturelz seigñrs leurs ostãt leurs seigneuries ⁊ royaulmes/
les dõnant aux traistres qͥ maintenissent les Papes? ¶ O princes quand aurez
uoꝰ yeulx de recõgnoistre celuy qui cõmande quon uoꝰ rende ce quon uoꝰ doibt/ ne
uoulant usurper ne uoꝰ oster uostre puissance. Luc.12. Mat.17.22.
Iesus despine si est couronne piteusement.
Spinosam Christus.
¶ Certes Christ
na point pleu a soy¬
mesmes/ mais ainsi
quil est escript. Les
opprobres de ceulx
qui te reprochoyent/
sont cheuz sur moy.
Rom̃.15.
¶ Les gensdarmes
du preuost prindrent
Iesus au pretoire/ et
assemblerent deuant
luy toute la multitu¬
de/ ⁊ le deuestirent et
luy mirẽt au tour de
luy ung manteau de
pourpre/ ⁊ ployerent
une couronne despi¬
nes: ⁊ la mirent sur
son chief/ ⁊ ung rouseau en sa main dextre/ ⁊ se agenouilloyent deuant luy/ ⁊ se
mocquoyent de luy/ disans: ie te salue Roy des Iuifz/ ⁊ crachoyẽt cõtre luy/ ⁊ prin¬
drent ung roseau ⁊ frappoyent son chief. Matth.27.
¶ Et Herode auec son exercice le cõtemna/ ⁊ se mocqua de luy apres quil leust ue¬
stu dung uestement blanc/ ⁊ le renuoya a Pilate. Luce.23.
¶ Chrestiens ie uous prie retournez uous a ce tresdoulx ⁊ tresbening Sauueur
Iesus/ qui tant pour uous a porte de tormens ⁊ afflictions/ mort pour uoꝰ en tres¬
grosse angoisse ⁊ paourete. Helas que uous a il faict que uous ne uenez a luy/ qui
tant amyablement uous appelle. Pource quil uous donne tout ⁊ plus que on ne
scauroit dire ne exprimer/ le uoulez uous contemner ⁊ laisser pour retourner a ly¬
dole de Rõme. Helas il y a bien choys/ Christ uient pour uiuifier/ ⁊ le Pape pour
tuer/ Christ uous instruict/ Le Pape uous destruict/ Christ uous nourrist/ Le
Pape uous deuore/ Christ doulx ⁊ pitoyable a contempler/ Le Pape est fier ⁊ or¬
gueilleux/ triumphãt ⁊ faisant grand chere de uostre sueur ⁊ sang/ se esiouyssant
de uostre mort. Et uous le suyuez en delaissant celuy qui pour uoꝰ a souffert tous
opprobres ⁊ maulx/ affin que uoꝰ triumphissiez ⁊ eussiez le Royaulme eternel/ Le¬
uez uoz yeulx ⁊ regardez quel change auez faict.
Et le pape de pierrerie ⁊ or sumptueusement.
Triplicem gerit ille coronam.
¶ Quel orgueil/ quelle põ¬
pe/ quelle boubance peult e¬
stre cõparee a celle du Pape
a son uestement ⁊ son coron¬
nement? nest ce pas la grãd
paillarde? de laquelle est dit
quelle estoit assise sur une be
ste rouge plaine de noms de
blasphemes? laquelle estoit
enuirõnee de pourpre ⁊ des¬
carlate/ ⁊ doree dor ⁊ de pier¬
res precieuses/ ⁊ de margue¬
rites ayant en sa main ung
calice dor plain dabomina¬
tion ⁊ dimmundice de sa for¬
nicatiõ? Elle ua a perditiõ:
⁊ se esmerueilleront les habi
tans de la terre/ qui ne sont
point escriptz au liure de la
cõstitution du monde. Apoca.17. ¶ Le pape se uante quil a eue en don la coronne ⁊ le
manteau de pourpre ⁊ aultres abillemens imperiaulx/ comme il appert. distinc.96. Cõ¬
stantinus. Non obstant que iamais Empereur neust telle coronne/ ne telz abillemẽs que
le pape porte/ en se mocquant de Iesus ⁊ de S. Pierre/ pour estre adore des hommes: com¬
me sainct pere ⁊ Dieu en terre. Comment ne regarde lon ce qui est dit de tenir le lieu des
sainctz? ce nest pas estre en leur place/ mais suyure leur foy: comme il est contenu au de¬
cret. distinc.40. Non est facile. Il fault faire comme S. Pierre qui ueult estre son succes¬
seur/ aultrement qui faict comme Iudas/ Anne/ ⁊ Caiphe/ ⁊ Simon magus: il est leur
successeur/ la dignite ne faict point Leuesque/ mais la uie. 2.qõ.7. Non omnes. Tous qui
ayment mensonge son filz du diable/ non seulement en parolles: mais aussi en faictz/ cest
mensonge soy dire Chrestien/ ⁊ ne faire les oeuures dung chrestien/ soy dire euesque ⁊ fai
re le contraire. 22.q.5. Cauete fratres. Ne uoit on pas que tout condemne lestat du Pa
pe/ puis quil ce dit successeur de Iesus ⁊ de Pierre/ ⁊ ne tient rien de eulx: mais leur est
en tout contraire/ qua il conforme a la coronne despines ne auec la predication de sainct
Pierre? Rien.
Iesus a ses disciples laue le piedz.
Abluit ille pedes.
¶ Il fault Chrestiens que
uoꝰ suyuez ce bõ Sauueur:
car il est la lumiere du mon
de: qui ua apres luy il ne ua
poĩt en tenebres/ mais a la
lumiere de uie. Ioan.8.
¶ Cest le filz de Dieu biẽ
ayme/ lequel le Pere nous
cõmãde de ouyr. Matth.17.
¶ Pour uray ainsi quil a la
ue les piedz de ses apostres:
ainsi il nous a laue en soy
humiliãt/ poͬ nous a souf¬
fert la mort/ cõme ung pao¬
ure malfaicteur/ combien
quil neut iamais faict mal/ pourtant delaissant tout/ allons a luy par uraye foy/ tenans
sa saincte parolle/ ayans charite/ regardant ce quil nous dit.
¶ Si doncques moy Seigneur ⁊ maistre ay laue uoz piedz/ uous debuez aussi lauer les
piedz lung de lautre. Car ie uous ay donne exemple/ affin que faciez comme ie uous ay
faict. En uerite/ en uerite ie uous dis/ que le seruiteur nest point plus grand que son sei¬
gneur/ ne Lapostre/ que celuy qui lenuoye. Si uous scauez ces choses/ uous serez bien¬
heureux si uous les faictes. Ioan.13.
¶ Aprenez de moy que ie suis debonnaire ⁊ humble de coeur. Matthe.11.
¶ Ie suis au millieu de uous comme celuy qui sert. Luce.22.
¶ Sentez en uous ce qui a este en Iesus Christ/ lequel comme ainsi fut quil estoit en la
forme de Dieu il na point repute larrecin estre esgal a Dieu: mais il sest aneanty soymes¬
mes prenant la forme du seruiteur/ faict en la similitude des hommes/ ⁊ trouue en habit
comme homme. Il sest humilie soymesmes/ ⁊ a este faict obedient iusques a la mort/ uoy¬
re la mort de la croix. Philip.2.
Mais ceulx du pape par les Roys sont baisez.
Reges his oscula prebent.
¶ Il fault soubz peine de dã
nation faire ce q̃ le Pape dit
⁊ de necessite de salut: ⁊ q̃ tou
te humaine creature soit sub
iecte au pontife de Rõme/ le
quel est chief de leglise de Ie
sus/ duq̃l il est uicaire ayant
les deux glaiues/ le spiri¬
tuel ⁊ temporel/ qui doibt iu¬
ger de tous/ ⁊ personne ne
doibt iuger de luy. Extra de
maioritate et obedi. unam
sanctã. La ou il dit q̃ Legli¬
se na q̃ ung chief/ cest Iesus
Christ: ⁊ il se dit estre chief/
il fault ou qͥl soit Iesꝰ christ/
ou q̃ leglise aye deux chiefz/
ou si le Pape est chief/ Iesꝰ
ne lest point/ ⁊ si Iesus est
chief/ le Pape ne le peult
estre.
¶ Ilz ont adore la beste/ disans: Qui est semblable a la beste/ a laq̃lle a este donnee gueu¬
le parlant grands choses ⁊ blasphemes/ laquelle blaspheme Dieu/ ⁊ son nom ⁊ son taber
nacle/ ⁊ ceulx qui habitent au ciel/ ⁊ luy a este donne de batailler contre les sainctz/ ⁊ les
uaincre/ ⁊ tous ceulx qui habitent en la terre lont adore/ desquelz les noms ne sont point
escriptz au liure de uie/ ⁊ aucun ne pourra uendre ne acheter sil na la marcque ou le nom
de la beste/ ou le nombre de son nom. Apoca.13. ¶ Ceste orgueilleuse fasson de faire bai¬
ser les piedz a prins le Pape des tyrans de Perse/ comme lon peult ueoir es dialogues
de Lucien in Nigrino/ ⁊ faict mention de ce baisemens en ses canons. De priuile. cleri.
cum olim. ⁊ in Clementi. de sentẽ. excõmu. Si summus ponti. ¶ Sainct Pierre uray
seruiteur de Dieu ne souffre point que Cornille se iecte a ses piedz: mais luy commande
qͥl se lieue/ disant: ie suis hõme. Act.10. ¶ Et S. Paul/ ⁊ Barnabas aussi ne souffrent
lhõneur quon leur ueult faire. Act.14. ¶ Mais ces horribles que diray ie/ pires que hõ
mes qui iamais fussent/ se font adorer mesmes des haultes puissances de ceulx qui ont le
nom de Dieu. Psal.81. O cecite/ o horrible ydolatrie. Il y a sept baisiers du Pape: a la
bouche/ a la poictrine/ a lespaule/ a la main/ aux bras/ aux genoulx/ aux piedz. Le diacre
luy baise les piedz auant quil lise Leuangille/ ⁊ le souldiacre apres auoir leu lepistre.
Iesus Christ paye tribut ⁊ toutes impositions.
Uectigal soluit.
¶ Rẽdez a Cesar ce qui est
a Cesar/ ⁊ a Dieu ce qui est
a Dieu. Matth.22.
¶ Soyez subiectz a toute
humaine creature poͬ dieu/
soit au Roy comme au plus
excellent/ soit aux ducz cõ¬
me aux enuoyez de par luy
pour faire uengeance des
malfaicteurs/ ⁊ poͬ la louen
ge des bons. 1.Pet.2.
¶ Uoꝰ seruiteurs soyez sub¬
iectz en toute crainte a uoz
seigneurs/ non seulement
aux bons ⁊ modestes/ mais
aussi aux difficiles. 1.Pet.2.
¶ Ua a la mer/ ⁊ iecte lhaim/ ⁊ le poisson qui premier montera prens le. Et quand luy au¬
ras ouuert la gorge/ tu trouueras une statere/ prens la/ ⁊ la donne pour moy ⁊ pour toy.
Matth.17. ¶ Toute ame soit subiecte aux puissances superieures. Elle ne porte pas
le glaiue sans cause. Rendez dõcques a tous les choses deues/ a qui tribut/ le tribut/ a qui
crainte/ la crainte/ a qui honneur lhonneur. Rom.13.
¶ Et affin quon uoye que le Pape ⁊ les siens ne tiennent cõpte/ ne de la saincte escriptu
re/ ne de ce que parauant a este ordonne: mais pour son proffit il change tout ⁊ ordonne
tout au cõtraire. Il est escript que Leglise possede par le droict humain/ lequel est des Em¬
pereurs/ ausquelz il fault obeir. distĩ.8. Quo iure. Celuy qui ne obeist aux loix des Em¬
pereurs/ il acqueste ung grand tormẽt. dist.9. imperatores. Ainsi est dit quil fault garder
les loix imperiales aux affaires humains/ ⁊ leur obeir. distinc.10. de capitulis certũ ue¬
stram. Les possessions de Leglise payẽt tribut a Lempereur. 11.q.1. Si tributum. 23.q.8.
Tributum. Ung grand ⁊ special enseignement par lequel les Chrestiens sont apprins
destre subiectz aux puissances souueraines/ affin que personne ne pense que la constitu¬
tion du Roy terrien doibue estre rompue. Car si le filz de Dieu a paye la cense/ qui es tu
qui penses quon ne la doibue payer? 11.q.1. Magnum. Le seruiteur obeisse au Seigneur/
quãd il ne cõmande chose contraire a la saincte Escripture. 11.qõ.3. Si dominus.
Les papisticques de tout sont francz par fulminations.
Sed cleros eximit
omnes.
¶ Les anciens nous ensei
gnent/ que les laiz sont en¬
nemys aux clerz ce que noꝰ
uoyons par experience: et
pourtant nous deffendons
a tous/ soyent Empereurs/
Roys/ ou Barõs/ ou de q̃l¬
que estat quilz soyent/ quilz
nayent a exiger du clerge/
ne des ecclesiasticques/ ne
tailles/ ne impos/ ne autre
chose quelconque/ soit en
subside/ ayde/ ou par don/ ou
en quelque maniere quil soit/ tant pour leurs personnes/ que pour leurs bien acquis/ ou
quen apres il acquesteront/ sur la peine de excommuniement/ tant a ceulx qui exigeront/
que aux clercz qui payeront. De immunitate eccle. Clericis. ⁊ ca. Quia nõnulli. lib.ui.
Et il dit que les Empereurs doibuẽt estre subiectz a luy/ ⁊ non pas luy aux Empereurs.
9.6.distinc. Si imperator. ¶ Ainsi le Pape a rompu le commandement de Dieu par ses
canons ⁊ decretz: uoyre aussi destruisant ses decretz mesmes. Dont luy uient ceste auda¬
ce de uouloir exempter les siens/ ⁊ soy faire iuge/ uoire de tous? ueu quil ne doibt estre iu¬
ge/ ne congnoissant daulcun affaire des biens du mõde. 11.q.1. Te quidem. mais ses biẽs
doibuent estre subiectz aux princes/ ⁊ payer cõme les aultres/ comme S. Paul. Rom̃.13.
escript a toꝰ. Tout ame soit subiecte. 23.q.8. Tributũ. 11.q.1. Si tributũ magnũ. Et aussi
le prince a puissance sur les corps du Pape ⁊ des siens: car il est dit/ le Roy doibt refrener
les larrecins/ punir les adulteres ⁊ les meschans exterminer de la terre. 23.q.5. Rex de¬
bet. ¶ Or est le monde du tout aueugle/ ung paoure homme qui du tout na rien/ charge
dẽfans/ une paoure uefue payera grosse taille/ ⁊ ces putiers de prestres/ ces gras moynes/
nonnains toutes pollues/ qui ont tant quilz nen scauent q̃ faire/ mettant lor sur le boys/
⁊ les pierres/ tant en ont/ sont francz/ ⁊ quelque mal quilz facent ne seront reprins de la
iustice: mais supportez.
Christ humble aux malades donne guerison.
Languores sanat.
¶ Grand multitude de peu
ple uenoit poͬ louyr/ ⁊ pour
estre gueris de leurs mala¬
dies/ ⁊ ceulx qui estoyent ue¬
xez des esperitz immõdes/
estoyent gueris: et toute la
multitude q̃roit le toucher:
car uertu yssoit de luy/ ⁊ gue
rissoit tous. Luce.6.
¶ Ilz luy presenterent plu¬
sieurs demoniacles/ ⁊ il iet¬
ta hors les esperitz par la pa
rolle/ ⁊ guerist tous les ma¬
lades: affin que fust accom¬
ply ce qui estoit dit par le pro
phete Esaye: disant/ Iceluy
a prins sur soy noz infirmitez/ ⁊ a porte noz maladies. Matthe.8.
¶ Il guerist plusieurs de leurs maladies ⁊ playes/ ⁊ des mauuais esperitz/ ⁊ rẽdit la ueue
a plusieurs aueugles: ⁊ Iesus respondit ⁊ leur dit. Allez ⁊ dictes a Iehan ce que uous a¬
uez ueu ⁊ ouy/ les aueugles receoyuent la ueue/ ⁊ les boyteux cheminent/ les ladres sont
nettoyez/ les sourdz oyent/ les mortz sont resuscitez/ ⁊ les paoures receoiuent le ioyeux
message de Leuangille. Luce.7.
¶ Il nest aultre mention par tout fors comment le Sauueur a ayde aux paoures mala¬
des incitant tous a leur bien faire/ ayder/ ⁊ secourir: ⁊ si a commande a ses Apostres quilz
guerissent les malades sans rien prẽdre/ ne uoulant quon face mal a personne: mais mes¬
mes a ceulx qui nous font mal que nous leur rendons bien pour mal. Quand Iehan ⁊
Iacques uouloyent que le feu descendit pour brusler ceulx qui auoyent ferme les portes
contre Iesus/ pourtant quil alloit en Hierusalem/ ne dit il pas quilz ne scauoyent de quel
esperit ilz estoyent/ ⁊ quil estoit uenu pour sauuer ⁊ non pour perdre? Luc.9.
¶ Ainsi cõmande a Pierre qui cache son couteau/ ⁊ nous monstrant exemple il prie pour
ses ennemys/ comme parauant il auoit guery Malchus. Luc.22.23.
Lorgueil du pape sesiouyt en occision.
Effuso hic sanguine gaudet.
¶ Le Pape pour garder sa
maieste faict ioustes/ ⁊ aul¬
tres ieux ou plusieurs pao¬
urement meurent/ car sil e¬
stoit bening ⁊ pitoyable aux
paoures ⁊ familier aux bre¬
bis/ il en seroit mesprise/ cõ¬
me il dit/ pourtant que fami
liarite engendre mespris. di
stinc.86. Quãdo. ⁊ la glosse
dit/ que cest enuers les folz/
comme sont simples gens
lesquelz donnent grand ar¬
gẽt pour ung peu de papier/
ou de perchemin/ que le Pa¬
pe leur enuoye/ gardãs fort
ce quil cõmãde ⁊ tremblans
en ce quil defend. Regardez
q̃ son decret dit de luy ⁊ des
siens qui uiuent ainsi q̃ luy.
Celuy qui nexerce office du
regime il nest point Euesque/ mais chien impudicque. 11.qõ.3. Qui nec. distinc.5. Non
oportet. ¶ Ie susciteray ung pasteur en la terre qui ne uisitera point ce qui est separe/
il ne cherchera ce qui est esgare/ ⁊ ce qui est froisse il ne le guerira point/ ⁊ ne entretiendra
point cela qͥ est sain ⁊ mangera la chair grasse/ ⁊ il destruira les ungles dicelles. Zac.11.
¶ Considerez chrestiens ceste paillarde babylonicque/ laquelle prent plaisir que pour la
mour delle le sang humain soit espãdu/ quon se tue lung lautre/ helas que peult il estime
ce que le bon pasteur par son sang a achepte: ⁊ est cõtraire du tout a Iesus Christ comme
ung larron ne uient sinon pour tuer/ perdre ⁊ destruire. Ioan.10.
¶ Ses decretz ne deffendent ilz que les ioustes ne soyent faictes? de torneamẽtis. c. feli¬
cis. Uoyre le combat qui se faict pour soy purger/ non seulemẽt pour plaisir. de purga. uul.
cura. significatum. Et non seulemẽt ces ieux meurtriers: mais la chasse luy est deffendue.
distinc.34. Episcopũ. ⁊ aussi toutes ces fassons de faire/ tous ces spetacles/ ieux/ danses/
toutes uoluptez/ pompes/ ⁊ uanitez. Et les prestres ⁊ ecclesiasticques qui sont au lieu ou
sentence de mort est donnee / ou en lieu auquel aucun aultrement par sentence est mis a
mort/ il est irregulier/ ⁊ fault quil soit rehabilite. distĩ.23. his. ⁊ distĩ.34. p̃sbyteri. ⁊ de cõse◊
cra. distĩ.5. Non oportet. Mais qui sont sur la terre plus põpeux/ plus adonne a ieux/ a
farces/ dances/ bancquetz/ ⁊ a tout ce que leur droictz mesmes deffendent?
Iesus porte la croix en grand douleur.
Baiulat ille crucem.
¶ Iesus doncq̃s estoit lasse
du chemin. Ioan.4.
¶ Qui ueult uenir apres
moy renonce soymesmes/ ⁊
porte sa croix/ ⁊ me suyue.
Matthe.16.
¶ Ilz prindrẽt Iesꝰ/ ⁊ le me¬
nerẽt dehors. Et il portoit
sa croix allant au lieu qͥ est
nõme Caluaire. Io.19.
¶ Ueritablement il a porte
noz langueurs/ il a porte
noz douleurs ⁊ nous lauõs
estime frappe de dieu/ ⁊ hu¬
milie: cõbien que pour noz
trãsgressions il soit naure/
⁊ pour noz iniquitez il soit
mollu ⁊ brise/ nostre peine
est sur luy/ ⁊ par sa basture
noꝰ sõmes gueris. Esa.53.
¶ O paoure ⁊ miserable mõ
de seras tu tousioͬs endor¬
my/ ne retorneras tu point au Pere plein de toute misericorde/ luy criãt mercy de ta tres¬
grande ingratitude ⁊ mescõgnoissance dauoir delaisse tõ sauueur/ sa parolle/ ses sainctes
ordõnances pour recepuoir ⁊ toy submettre au meschant larron/ ⁊ brigãt Barrabas/ qui
tant ta faict de mal/ ⁊ plus tasche de iour en ioͬ tẽ faire/ prins as ses decretz ⁊ cõstitutiõs
qͥ sont charges importables/ receu as ces ceremonies ⁊ fassons / qͥ sont choses dãnables/
laisse ce diable/ retorne a Iesus/ prens son ioug ⁊ sa charge legiere / aultre ne te plaise que
luy/ ⁊ ce quil a ordonne/ ⁊ tu auras repos en ton ame. ¶ Biẽheureux serez uoꝰ quãd les
hõmes uous aurõt eu en hayne/ ⁊ uoꝰ aurõt separez/ ⁊ uous aurõt faict iniures/ ⁊ auront
iecte uostre nom cõme mauuais/ a loccasion du filz de lhõme. Esiouyssez uous en ce iour
la/ ⁊ soyez en exultation: car uoicy uostre loyer est grãd au ciel. Certes telles choses fai¬
soyent leurs peres aux prophetes. Malheure sur uous quãd tous les hõmes uous dirõt
bienheureux: car ainsi faisoyent leurs peres aux faulx prophetes. Luc.6. ¶ Le disciple
nest point par dessus son maistre: ne le seruiteur par dessus son seigñr. Il souffist au disci
ple qͥ soit cõme son maistre/ ⁊ au seruiteur destre cõme son seigñr. Silz ont appelle le Pere
de famille Beelzebub/ cõbien plus ses domesticques? Matth.10. ¶ Courons par pa¬
tience a la bataille qui nous est proposee/ regardãs a laucteur de la foy ⁊ cõsommateur/ qͥ
pour ioye a luy proposee endura la croix en desprisant confusion/ ⁊ est assis a la dextre du
siege de Dieu. Mais pẽsez ⁊ repẽsez celuy qͥ a souffert telle cõtradictiõ des pecheurs a len
cõtre de soymesmes/ affin q̃ ne soyez ennuyez deffaillans en uoz couraiges. Hebr.12.
Le pape est porte en grand honneur.
Hic seruis portatur auarus.
¶ Le pape est le chief ⁊ le
gon des aultres eglises: car
ainsi que la porte est gouuer
nee par le gon/ ainsi de son
autorite toutes les aultres
eglises sont gouuernees. Il
est appelle pere des peres/
cest adire uniuersel: car il est
prince sur toute leglise/ ⁊ est
souuerain pontife: car il est
sur tous les põtifes/ duquel
cõme de la teste iceulx cõme
mẽbres descẽdent/ de la ple¬
nitude/ duq̃l tous prẽnent/
lesquelz ilz appelle en par¬
tie de soing/ non point a la
plenitude de puissance. Ce
stuy est Melchisedec duq̃l
loffice nest cõpare aux aul¬
tres. lib.ii. rationalis diui¬
norũ officiorũ. de ministris.
le cõtraire est Ephe.4. Co¬
los.2. 1.Pet.5. Matth.23.
Io.1. Heb.5. ¶ O pasteur idole delaissant le troupeau/ le glaiue sur le bras diceluy/ sur
son oeil dextre/ son bras de seicheresse sera sec: ⁊ son oeil dextre de cecite sera obtenebre ⁊
obscurcy. Zacha.11. ¶ Ceste idole ne se faict elle pas porter comme le S. Prophete Hiere¬
mie recite des idoles. Hiere.10. ⁊ tant seslieue quil dist nestre point homme: mais plus
grand que tout hõme. de electione. in .ui. c. fũdamẽta. quon regarde la glose de ce orgueil¬
leux chapitre. Et aussi la glose du proeme des clemẽtines/ qui cõmẽce Ioãnes/ la ou il dit/
papa est admirabile/ papa suꝑ mũdi ⁊c. Qui maxima rerũ. nec deꝰ es nec homo. Si Iesus
est Dieu ⁊ hõme/ ⁊ le pape nest Dieu ne homme/ il est dõc du tout cõtraire a Iesus/ ⁊ uray
Antechrist/ ⁊ ung droict diable. ¶ Chrestiens pour lhõneur de Iesus regardez ce pape
uray filz de perdition cõmẽt il est imitateur de Iesus/ en portãt persecutiõs/ ueu lorrible
peine qͥl ordõne cõtre ceulx qͥ font q̃lque chose cõtre ses cardinaulx ou legatz/ cõme in .ui.
de penis. c. felicis recorditionis. ⁊ aussi. 17.q.4. Si qͥs suadẽte/ ⁊ semblables/ que sont tãt
seulemẽt pour deffendre le pape ⁊ les siens: affin quilz nayent aucune croix en ce monde:
mais que tous les adorẽt ⁊ leur seruẽt cõme a Dieu. ¶ Quãd ceste idole est portee ses ba¬
stõniers uont deuant ⁊ criẽt/ mettez uous a genoulx deuãt le sainct pere pour auoir sa be¬
nediction/ cest au signe de la croix quil faict de la main/ cõme si benedicere ⁊ benedictio/
fust signer/ ⁊ non biẽ dire/ ⁊ biẽ parler/ en quoy les asnes peuuẽt entẽdre la grosse asnerie
du pape/ des euesques/ ⁊ de tout le mõde ainsi abuse. Et si aucun ne se met a genoulx il se¬
ra frappe/ ⁊ sil dit qͥl ne ueult adorer la beste/ il sera brusle. O Iesus uray filz de Dieu: ⁊
uous tous Apostres sainctz/ pourquoy nauez uous faict brusler ceulx qui tant de maulx
uous ont dit uoire faict. Helas uous faisiez prieres pour uoz ennemys/ la ou le Pape ⁊
les siens font brusler leurs amys/ ceulx qui pour lamour de Dieu ⁊ salut de tous mon¬
strent les abus ⁊ paouretez qui sont sur la terre.
Iesus donne a ses brebis la pasture.
Pauit oues Christus.
¶ Le doulx sauueur en tou
te diligence/ est alle de lieu
en lieu/ en tornant uilles ⁊
uillages ⁊ par tous lieux/
enseignant le peuple/ uoy¬
re laissant le boyre ⁊ le man
ger comme tous les Euan¬
gelistes monstrent/ princi¬
palement sainct Mat.4.9.
Mar.3.6. Luc.9. Disant
quil estoit enuoye pour pre¬
scher Leuãgile/ ⁊ na chose
commande si estroictement
a ses Apostres que de pre¬
scher Leuangile qui est la
pasture des ames/ de laq̃lle
il commande a S. Pierre/
que autant quil layme/ quil
donne pasture aux brebis.
Ioan.21.
¶ Et na point de desdaing le bon Iesus de prescher ⁊ ne repute point les paoures bre¬
bis estre contemptibles ⁊ a mespriser pour lesquelles il est mort: mais nous appelle ses
freres/ disant: ie annonceray ton nom a mes freres. Hebre.2. ¶ O canaille qui ne te¬
nez compte du peuple: mais que de uoz chiens ⁊ oyseaulx/ estes uous plus grand que Ie
sus? O que la uengeance de Dieu sera horrible sur uous: puis questes tous contraire a
celuy qui dit/ Ie suis le bon pasteur/ le bon pasteur donne sa uie pour ses brebis. Ioã.10.
¶ Ma uiande est que ie face la uolunte de mon Pere. Ioan.4. ¶ Il me fault aussi Euã¬
gelizer aux aultres citez le Royaulme de Dieu/ car pource suis ie enuoye: ⁊ estoit p̃schãt
aux synagogues de Galilee. Luc.4. ¶ Qui ne exerce loffice quil a prins/ nest point
Euesque: mais chien impudicque. 2.qõ.7. Qui nec. Prenez garde a uoꝰ mesmes quil
naduiengne que uoz coeurs soyent greuez de gourmandise ⁊ de yurongnerie/ ⁊ des soul¬
cis de ceste uie/ ⁊ que ce iour la soubdain suruiengne sur uous/ car comme ung lacz il uiẽ¬
dra sur tous ceulx qui sont seandz sur la face de toute la terre. Ueillez doncques prians
en tout temps. Luce.21.
Le pape na que de sa pance cure.
Luxum hic sectatur inertem.
¶ Le larron ne uient sinon
pour desrober ⁊ tuer et de¬
struire. Ioan.10.
¶ Et tel est le Pape p̃sent
lequel selon les droictz est
uray Antechrist ⁊ inuaseur
de la Chrestiente/ excom¬
munie auec tous ses fau¬
teurs/ pourtant q̃ par traffi
cquerie/ ⁊ par argẽt il a este
Pape. distinc.23. In no¬
mine domini. Lequel auec
ses predecesseurs na desire
que effusion de sang: susci¬
tãt toutes guerres/ qui ont
este faictes/ uiuant en tou¬
te gourmandise ⁊ horrible
paillardise: mais quant au
preschement de Leuãgile/
quest le propre office de S.
Pierre/ ⁊ des Euesques/ il le deffend comme lon uoit/ ⁊ parauant sen estoit demis/ le com¬
mettant aux aultres. c. Inter cetera. De offic. iudi. ordi. Auquel chapitre il confesse que
la parolle de Dieu est la nourriture/ ⁊ uie de lame/ ⁊ en grosse diligence doibt estre annon
cee/ neãtmoins par les occupations/ ou par ignorance les Euesques ne peuuent prescher/
toutesfoys le prestre est debteur de librement prescher la uerite laquelle il a ouye de Dieu
mais les pasteurs sont maintenant ignorans en toute yurongnerie/ cõme dit Esaye.56.
Et ilz seruent a leur uentre/ non pas a Dieu. Rom̃.16. Et pourtãt tous Euesques ne
sont pas Euesques/ regarde a Pierre ⁊ considere Iudas. Rubrica. dignitas non facit
Episcopum: sed uita. 2.qõ.7.
¶ Malediction a ceulx qui sont apres yurongner/ se leuant du matin pour boyre iusques
au soir bouillans en uin/ qui auez en uoz conuiues harpes/ lucz/ tabourins/ ⁊ fleutes/ ⁊
ne pensez loeuure du Seigneur. Esaye.5. ¶ Ceulx icy pour le uin ont perdu lenten¬
demẽt/ ⁊ pour lyurongnerie faillent/ ⁊ sacrificateurs ⁊ prophetes sont errans par yuron¬
gnerie enfonsez ⁊ plongez dedans le uin. Esaye.28.
¶ Il est deffendu de donner les biens aux ioueurs. distinc.86. donare. de iouer aux detz/
⁊ de yurongner soubz la peine destre depose. distinc.35. Episcopus. Celuy qui est fornica
teur/ pariure/ ou larron doibt estre depose. distinc.81. prebyster. Si quis Episcopus. Per¬
sonne ne doibt ouyr loffice dung qui tient concubine. distinctio.32. Nullus. ⁊ ce soubz pei
ne de excommuniement. Si aucun diacre ou prestre a commis adultere: iamais il ne
peult estre repare ne restitue a son office.
En paourete/ ⁊ paix Iesus est ne.
Pace/ ⁊ inops Christus.
¶ Lange dit/ ne craignez point/ car uoi¬
cy ie uous Euangelize grand ioye/ laq̃lle
sera a tout le peuple/ car auiourdhuy uoꝰ
est ne le Sauueur qui est Christ en la cite
de Dauid: ⁊ ce uoꝰ sera signe/ uous trou¬
uerez lenfant enueloppe en petis draps ⁊
mis en la cresche. Et incontinent auec
Lange fut une multitude de la gẽsdarme
rie celestielle/ louãs Dieu ⁊ disans/ Gloi
re soit a Dieu/ ⁊ en terre paix/ ⁊ aux hom
mes bonne uolunte. Luce.2.
¶ Lenfant nous est ne/ ⁊ le filz nous est
donne/ lempire sera sur ses espaules/ ⁊ ap
pellera son nom admirable conseillier.
Dieu fort/ Pere eternel prince de paix/
sõ empire multipliera ⁊ sa paix sera sans
fin/ il sera assis au throsne de Dauid/ lequel il confermera par equite ⁊ iustice eternelle¬
ment. Esa.9. ¶ Quand laccomplissement du temps fust uenu/ Dieu enuoya son filz
faict de la femme/ faict soubz la loy: affin quil rachetast ceulx qui estoyent soubz la loy/ a
celle fin que receussiõs ladoption des filz. Gala.4. ¶ Il na point en aucun lieu prins
les Anges/ mais a prins la semence de Abraham. Parquoy il a fallu quil ayt este sem¬
blable par toutes choses a ses freres: a ce quil fut faict misericordieux ⁊ Euesque fidele
enuers Dieu/ affin quil purifiast les pechez du peuple. Car en ce en quoy il a souffert ⁊ a
este tente: il est puissant aussi de ayder ceulx qui sont tentez. Hebr.2. ¶ Elle le reposa en la
cresche/ a cause quil ny auoit point de lieu pour eulx en lhostellerie. Luce.2. ¶ Les re¬
gnardz ont des fosses/ ⁊ les oyseaulx du ciel des nidz: mais le filz de lhomme na point
ou il repose son chief. Luce.9. ll a este faict paoure pour uous/ comme ainsi soit quil fust
riche: affin que par sa paourete/ uous fussiez enrichis. 2.Corin.8.
¶ Uoyez mes freres en quelle paourete/ ⁊ humilite nostre Seigñr/ qui est Roy des Roix/
⁊ le Seigneurs des Seigneurs est ne: ouurez pour Dieu les yeulx de uoz esperitz ⁊ con¬
templez ce que Leuangeliste dit en peu de parolles: car comme serf ⁊ subiect aux princes
ses parens sont allez en Bethleem pour estre escriptz auec les aultres. Ueu quil est Roy/
ou est son palays/ ou sont ses escuyers? ou sont les beaulx draps de ueloux/ de sayes/ dor/
dargent/ cõme nous uoyons auiourdhuy que a le Pape ⁊ les siens/ ⁊ les paoures de Ie¬
sus Christ sont tous nudz. Il est ne au tẽps de paix/ ⁊ a sa natiuite la paix a este annon¬
cee. Mais tout est trouble par le Pape ⁊ ses satellites.
Lorgueilleux pape a guerre est addonne.
Strepitu uenit ille
minaci.
¶ Malheur a la terre ⁊ a
la mer/ car le diable est de¬
scendu a uous/ ayant grã¬
de ire/ sachant quil a peu de
temps. Apoc.12. ¶ Quand
il est courrouce il frappe le
peuple de playe incurable
en sa fureur/ subiugant les
gẽs/ persecutãt cruellemẽt.
Nest ce poĩt celuy qͥ a espou
uante toute la terre? qui a
du tout esmeu les Royaul¬
mes? qͥ faict le monde ung
desert? il a destruict les uil¬
les/ ⁊ na point laschche les
captifz. Tu as destruict tõ
pays/ tu as tue ton peuple.
Esaye.14.
¶ Ne pensez que ceste guer¬
re aye este faicte/ ⁊ telle effu
siõ de sang par Iulle/ Leõ/
⁊ Clement qui a aussi trahy son pays/ ⁊ sa uille de Florence ⁊ de ses semblables/ certai¬
nement les hypocrites Papes par leurs doctrines peruerses ont plus tue que ceulx icy
du glaiue/ esquelz cõpete tout ce qui est dit des faulx prophetes et seducteurs qui sont ap¬
pellez larrons ⁊ meurtriers. Ioan.10. Hiere.23. Ezechi.13.34. ¶ Et en leurs decretz est
dit/ si tu conseille a ton frere mauuaises choses/ tu le tue. de penitẽ. distin.1. Noli putare.
¶ Oyons comme le Pape incite les gens a la guerre. Nous absoluons tous spirituelz
de tous sermens quilz ont iure en leur prinse/ commandans que non tant seulement du
glaiue spirituel doibuent user/ mais aussi du temporel/ iusques a ce quilz ayent receu toꝰ
leurs biens temporelz. 15.q.6. c. Autoritatẽ. Nous dõnons le Royaulme des cieulx a toꝰ
ceulx qui mourront en ceste bataille. 23.q.5. c. Omnium. ⁊. 23.q.8. Omni. Ainsi le Pape
conferme les coeurs pour hardiment se uenger ⁊ espandre le sang humain/ cõtre le com¬
mandemẽt de Dieu. Mat.5. Rom̃.12. ¶ Et aussi cõtre ses decretz par lesquelz il a deffen
du a tout Euesque quil ne plaidoye point poͬ chose transitoire/ mesmes quand il seroit ti
re en cause. 12.q.1. Episcopus. Toute guerre aussi leur est deffendue/ ⁊ que pour eulx per¬
sonne ne prenne armes/ ⁊ nul clerc ne doibt auoir armes ne les porter. 23.q.8. Cum a Iu
deis. Non pila. Clerici qui reprehensibile. ¶ Considerez les horribles guerres ⁊ ma¬
chinations que les Papes ont faictes/ ⁊ leur grosse arrogãce/ cõme celle de Boniface.8.
lequel par troys foys requis de donner la coronne de Lẽpire a Albert/ dit quil nen feroit
rien/ ayant le glaiue au couste auec le bauldrier darmes dit quil estoit Empereur de Rom
me/ ⁊ de tout le monde.
Sur lasne uient Iesus doulx ⁊ bening.
Christus mansuetus uenit.
¶ Leuez uoz yeulx a la
uraye clarte ⁊ lumiere Ie¬
sus/ lequel faict son entree
en la cite rebelle qui a resi¬
ste tousiours a uerite/ de la¬
quelle Iesus a uoulu assem
bler les enfans/ comme la
geline assemble ses petis: ⁊
ne la point uoulu. Mat¬
thei.23. Et pourtãt Iesus
uoyant la cite a pleure sur
icelle. Luce.19.
¶ De si grande doulceur ⁊
misericorde est le bon Sau¬
ueur/ ne cessant ⁊ ne delais¬
sant de bien faire uoyre a
ses ennemys quelque iniure ⁊ quelque oultrage quon luy aye faict/ lapellant demonia¬
cle/ Samaritain/ faisant les uertus en la puissance de Beelzebub. Ioan.8. Matth.12.
¶ En ceste entree du tresgrand Roy ny est la grosse cheualerie/ en laquelle sont plusieurs
tuez/ ne les grandes bardures/ mais lasnesse auec aucuns uestemens des Apostres.
Les gensdarmes armez ⁊ braues triumphans auec tous instrumens de musicque/ trom¬
pettes/ tabourins/ ⁊ gros bruit de lartillerie/ dequoy tout tremble/ ne sont point icy: mais
les paoures gens/ ⁊ petis/ touchez du S. Esperit/ chantent/ louans Dieu/ iectãs leurs
robbes a terre/ ⁊ rompans rameaulx de palme/ ⁊ de oliue/ les iectãs a terre/ les gros prin¬
cipaulx gouuerneurs de la uille/ ⁊ gens scauans pour haranguer en offrant les clefz/ ⁊
toute la uille ne uiennent au deuant/ mais sont marrys de lhõneur quon faict a Iesus/
commandant quon se taise. Matthe.21. Mar.11. Luce.19. Ioan.1.2. ¶ Regardez
si tout le contraire nest trouue aux Papes/ pensez ce que disent les parolles de Dieu.
Uoicy ton Roy uient a toy debonnaire/ se seant sur lasnesse et lasnon. Matthe.21.
¶ Ainsi Iesus est uenu monte sur une asnesse empruntee paoure/ doulx/ ⁊ begnin/ non
pas pour estre seruy mais pour seruir: Matthe.20. Non pas pour perdre les ames/
mais pour les sauuer. Luce.9. Non pas pour iuger le monde/ mais pour sauuer le
monde. Ioan.12.
Le pape aux champs sur gros roncin.
Uenit ille superbus.
¶ Qui pourroit dire les põ
pes/ triumphes/ ⁊ gloire/ ⁊
festins que lon faict au Pa¬
pe/ quãd il est corõne/ quãd
il faict son entree en q̃lque
uille/ que de cheuaulx/ que
de mules/ quel nombre de
Cardinaulx/ Euesques/
Archeuesques/ Abbez/ pro¬
tonotaires/ officiers/ cour¬
tisans/ ung chascun tache
de faire plus quil ne peult
pour estre ueu/ ⁊ pour faire
honneur a ce dieu de terre/
lequel pour estre du tout
contraire a Iesus qui a este
le dernier des hommes/ ⁊ le
plus paoure est orgueilleu¬
sement acoustre sur toꝰ prin
ces/ empereurs/ roys/ ⁊ sei¬
gneurs: ⁊ en plꝰ grosse bou¬
bance que personne qui soit sur terre/ ⁊ combien quil ne soit par lire ⁊ fureur de Dieu/
fors que pour tout perdre ⁊ gaster/ ueu quil est le filz de perdition/ par lequel tout bien iusti
ce ⁊ uertu est chasse de la terre/ ne demandant que perdre/ piller/ ⁊ destruire/ neantmoins
tout le monde le receoit en tresgrosse reuerence ⁊ honneur/ loue de tous/ comme tresbien¬
heureux tressainct/ combien quil soit le plus mauldict ⁊ malheureux qui soit sur terre/ toꝰ
tachent luy dõner gloire ⁊ louenge de uertus/ desquelles il ne uit iamais lombre/ car au¬
tant que Iesus est loing destre demoniacle: ⁊ faisant uertus par Beelzebub/ autant est
loing le Pape du bien quon dit estre en luy. Et sil y a quelque uille qui ne le receoiue/
mon Dieu quelles maledictions/ quelz pourchatz pour la destruire/ ⁊ quand la uolunte
du Pape par sang/ ⁊ par feu est faicte sur la uille/ alors nest questiõ de plourer: mais gros
feux de ioye/ gros triumphes ⁊ festins/ oyez quil dit. Les spirituelz ⁊ ecclesiasticq̃s sont
tous roys/ comme signifie la teste pelee en iceulx/ ilz ont ceste tõsure de lordonnance Rõ¬
maine. 12.q.1. Duo. ¶ Il nous est donne de cheuaucher cõme Lempereur/ lequel est no¬
stre laquect/ tenant la bride de nostre cheual/ ⁊ tous ceulx qui sont soubz nous/ doibuent
aller comme les nobles de la court de Lempereur/ car toute gloire/ honneur/ ⁊ magnifi¬
cence Imperiale/ tant en dignitez que en offices/ cheuaulx/ ⁊ habillemens nous est don¬
nee auec toute Lempire de occident dist.96. Constantinus. ¶ Le Pape est sur toutes
gens ⁊ Royaulmes. Extrauag. Super gentes. ¶ Uoulez uous bouche plus plaine de
blasphemes/ que dire tenir le lieu de Iesus ⁊ de ses Apostres/ ⁊ auoir la domination sur
toute la terre/ ⁊ appeller Lempereur son laquect. Ie croy que les princes sont si folz quilz
luy seruiront encore de macquereaulx/ ⁊ en tout ce quil luy plaira commander.
Iesus toute auarice aux apostres deffend.
Ille caret nummis.
¶ Tous les seruiteurs de
Dieu des le commencemẽt
ont este loing de toute am¬
bition ⁊ auarice/ cõme mon¬
stre bien Moyse quand las¬
semblee de Core/ Dathan/
Abirom/ ⁊ On ausquelz les
Papes ont succede/ se leuãs
cõtre Iesus: comme iceulx
se leuerent contre Moyse/
qui dit. Ie nay point prins
lasne daucun de eulx/ ⁊ ne
feiz iamais mal a ung de
eulx. Num.16. ¶ Aĩsi parle
le bon Samuel/ disant: par¬
lez deuãt Dieu/ ⁊ son oinct/
si iay prins le beuf daucun/
ne lasne/ ne faict a aucun
tort ne uiolence/ ne prĩs dõ
de main de aucũ. 1.Reg.12.
¶ Quõ lise ⁊ regarde si au¬
cun des prophetes a eu iamais aucune seigneurie. Le grand Sauueur a il faict son logis
⁊ demeure es grosses citez/ cõme ung prince? le plus il estoit par les desertz ⁊ uillages/ ⁊
uenant en Hierusalem failloit quil retourna manger en Bethanie: disant/ quil ne auoit
point le droict ⁊ seigneurie sur le Royaulme de Iuda/ ⁊ sur les uilles: mais fuyant quãd
lon uouloit le faire Roy. Ioan.6. ¶ Et cõfessant quil auoit icy moins que les oyseaulx
qui ont des nidz/ ⁊ que les regnardz qui ont des fosses: mais il nauoit point pour reposer
sa teste. Luce.9. ¶ Et Lapostre dit/ ie nay desire ne lor ne largent de personne/ disant que
de ses mains il a ministre a luy ⁊ a ceulx qui estoyent auec luy. Act.20. ¶ Ainsi nostre
Seigñr Iesus appelle les Apostres de la pesche/ poͬ estre pescheurs des hõmes. Mat.4.
¶ En quoy Lapostre trauaillant/ uisitant ceulx a qui il auoit presche: dit. Ie ne demãde
point uoz choses/ ne uoz biens: mais ie uous demãde. 2.Cor.12. ¶ Grãdement est deffen
due auarice/ qui est droicte idolatrie/ sur tout aux ministres de la parolle/ puis que riẽ na¬
uons apporte en ce monde/ ⁊ rien nemporterons/ nous doibt souffir dauoir nostre nourri
ture/ ⁊ uestemens: car la racine de tous maulx est auarice. 1.Timot.6. ¶ Et ainsi Iesus
commande/ ne possedez/ ne or ne argent/ ne quelque pecune en uoz ceintures/ ne besace/
pour la uoye/ ne deux robbes/ ne souliers/ ne uerge. Mat.10. ¶ Pierre dit. Ie nay ne or
ne argent: mais ce que iay ie te le dõne/ au nom de Iesus Christ de Nazareth/ lieue toy
⁊ chemine. Act.3. ¶ Ou est donc maintenant le patrimoine de S. Pierre? ueu encore que
les canons mesmes deffendent aux ecclesiastiques de ne auoir rien ⁊ de posseder quelque
chose. 12.q.1. Clericus. Cui portio. Duo sunt. ¶ De ce regardez Laurent ualle/ de la
donation quon dit auoir este faicte par Cõstantin a Leglise Romaine.
Mais le pape les biens du monde prent.
Regna hic tenet omnia
mundi.
¶ Bien est accomply ce
que nostre Seigneur a
dit/ uous mauez torne
le dos ⁊ ie me cacheray
de uous/ uous mauez de¬
laisse/ ⁊ ie feray que uoꝰ
serez subiectz a ceulx qui
uous destruiront: Le
mauldit ⁊ miserable mõ
de aymãt uanite/ ⁊ hais¬
sant uerite/ reiectant ce¬
luy qui est uenu au nom
de son Pere/ a prins le
Pape qui est uenu a son
nom/ ne demãdant que
son honneur ⁊ gloire: ⁊ a
iceluy a baille toute sei¬
gneurie/ puissance/ ⁊ au¬
torite. Les princes ne
sont ilz point pour gar¬
der le pays/ deffendre les
bons/ ⁊ punir les mauuais? Or quelle deffence peuuent faire ces effeminez ton¬
dus/ rasez/ mitrez/ cornus. Nest il point tout clair que iamais gẽs ne garderent moins
leurs pays que les papistes/ personne ne fut iamais ainsi persecutant les bons/ ⁊ def¬
fedant les meschans que les papistes/ car pour faire leur uolunte il fault quilz ayent
toute meschansete de gens/ pour rauir filles/ femmes/ pour tuer/ battre/ frapper/ rom
pre portes/ entrer aux maisons/ faire leur plaisir/ ⁊ fault que les miserables Princes
⁊ Roys souffrent telle puantise de gens/ auoir seigneuries/ iustices/ estre comme ilz
disent temporelz seigneurs ⁊ spirituelz/ ⁊ en grandement blasphemant Dieu/ disent
quilz tiennent la place de Iesus ⁊ de ses Apostres/ qui iamais ne eurẽt uille ne uillet¬
te/ ne la moindre iurisdition qui fut iamais sur la terre: mais ont laisse aux Seigñrs
⁊ Roys leur seigneurie ⁊ royaulme: regardez que le Pape a ordonne. ¶ Les Eues¬
ques ne doibuent pas estre instituez es petites places ⁊ uilles/ ne sur petit peuple:
affin que le nom de Euesque ne soit point uile: mais tant seulement es grandes ci¬
tez/ ⁊ sur grosse multitude de peuple. distin.80. c. Urbes. c. In illis. c. Episcopi. c. Il¬
lud sane. c. Non debere. Nous ordonnons que toute ordonnance des prestres ⁊ re¬
ceptions des ordres qui est faicte sans tiltre/ duquel on ne peult souffisamment uiure
quelle soit de nulle ualeur. 70.distin. c. Sanctorum. Demandons au Pape quel
tiltre a eu Iesus souuerain Prestre/ ⁊ ses Apostres urays Euesques/ il fault regarder
les conditions que sont. 1.Timo.3. ⁊ ad Titum.1. Et ainsi le peuple les doibt esli¬
re. Act.1.6. ⁊ non pas le Pape ne aultres. Il seroit plus duysant que ces cornus fus¬
sent ramonneurs de cheminees/ que destre ainsi meschamment uiuans et tenans
tant de bien.
Iesus aux choses externes point ne se arreste.
Quas leges dedit is.
¶ Circõcisiõ nest riẽ/ in
circõcision nest riẽ: mais
lobseruation des cõman
demẽs de Dieu: mais la
foy ouurãte par charite:
mais nouuelle creature.
1.Corĩ.7. Gal.5. ⁊. 6.
¶ Mãgez ⁊ beuuez ce q̃
on uoꝰ presente. Lu.10.
¶ Nul ne uous iuge en
uiãde ou en beuurage/ ou
en ꝑtie du ioͬ de la feste/
ou du nouueau moys/
ou des sabbatz: qui sont
lombre des choses qui e¬
stoyẽt aduenir/ ⁊ le corps
de christ. Col.2. ¶ Mã¬
gez de tout ce qui est mis
deuãt uous. 1.Corin.10.
¶ Toute creature de
Dieu est bõne/ ⁊ ne boibt
on riẽ reiecter quon prẽt
en rendant graces. 1.Ti
mo.4. ¶ Cela qͥ entre par la bouche nest point ce q̃ souille lhõme/ mais ce qͥ sort de
la bouche. Matt.15. ¶ Le royaulme de Dieu ne uiẽdra point en obseruatiõ/ ⁊ ne dirõt
point uoicy il est icy/ ou il est la: car uoicy le royaulme de Dieu est dedãs uoꝰ. Luc.17.
¶ La religiõ pure ⁊ immaculee enuers Dieu ⁊ le Pere/ cest uisiter les orphelins/ ⁊ les
uefues en leurs afflictions/ ⁊ soy garder sans macule du mõde. Iaco.1. Aymer Dieu
de tout son coeur: ⁊ son ꝓchain cõme soymesme. Mat.22. Laq̃lle chose est plus grãde q̃
toute offrãde ⁊ sacrifice. Mar.13. Car la plenitude de la loy est dilection. Ro.13. ¶ Le
Royaulme de Dieu nest point uiande ne beuuraige/ mais iustice/ paix/ ⁊ ioye au S.
Esprit. Ro.14. ¶ Silz ne gardẽt cõtinence qͥlz se mariẽt. 1.Corĩ.7. ¶ Ilz me seruẽt en
uain gardãt les cõmãdemẽs des hões. Mat.15. ¶ Ceulx sõt hors de la foy qͥ deffen¬
dẽt le mariage ⁊ de user des uiãdes. 1.Tim̃.4. ¶ ll dit des uefues si aucune na le soĩg
des siens/ ⁊ principalemẽt des domesticq̃s elle a renõce la foy/ ⁊ est pire q̃ une infidele/
uoulant q̃ les ieunes soyẽt mariees/ ⁊ q̃ ceulx qͥ ont dequoy nourrissent leurs uefues/
affin q̃ Leglise nẽ soit chargee/ ⁊ q̃ les urayes uefues puissẽt estre entretenues. 1.Ti.5.
¶ Ie uoꝰ prie mes freres par le nom de nr̃e Seigñr Iesꝰ Christ/ q̃ uoꝰ disiez toꝰ une
mesme chose: ⁊ qͥl ny ayt poĩt de sectes entre uoꝰ: ⁊ quõ ne die poĩt/ Ie suis de Paul/ ⁊
moy de Apollo/ ⁊ moy de Pierre/ ⁊ moy de Christ. Christ est il diuise? Paul a il este
crucifie poͬ uoꝰ/ ou auez uoꝰ este baptisez au nom de Paul? Corĩ.1. ¶ Il est tout clair
q̃ nr̃e Seigñr ueult q̃ noꝰ ayõs toꝰ une mesme rigle/ foy/ loy/ ⁊ baptesme. Deuãt q̃ Ie¬
sus uint entre les Iuifz il y auoit tout plain de sectes ⁊ diuerses fassõs de uiure ⁊ de do
ctrine. Les philosophes en auoyẽt encore plus: mais le Pape a surmõte toꝰ ceulx qͥ fu
rẽt iamais: tellemẽt q̃ lon ne scauroit nõmer les rigles ⁊ religiõs esq̃lles satã plaine¬
mẽt regne gardãt q̃ la uerite ne soit cõgneue/ mais q̃ tout erreur soit maintenu.
Le pape dicelles tant seulement nous faict feste.
Presul dissoluit iniquus.
¶ Le pape ꝯtre la saĩcte pa¬
rolle de dieu/ laq̃lle ne ꝑmet
qͥl y aye aultre rigle ne ordõ¬
nãce q̃ la sienne/ ne uoulant
quon ny adiouste ne quon en
oste rien: mais quon face ce
qͥl cõmãde seulemẽt. Deut.
4.12. Gala.1. Et contre ses
decretz/ il a ordõne toute su¬
perstition. Il est deffẽdu que
enfans nayẽt a laisser pere ⁊
mere soubz lombre de reli¬
giõ/ q̃ aucune femme poͬ re¬
ligiõ naye a coupper ses che
ueulx cõe font les nõnains/
quõ ne mesprise le mariage/
ne celuy qͥ mãge de la chair/
q̃ personne ne laisse ses en¬
fans pour religion/ q̃ nul ne
prẽne habit pour sainctete.
distin.30. Si qͥs uirorum.
¶ Nul chartreux/ nul cele¬
stin/ nul iacopin/ nulle seur
colette/ nul des enfumez mi
nimes/ ne aultres moynes iamais mangeussent chair. de consacra. distinc.5. Carnen.
Nulle ꝑsonne ne ose manger chair/ oeufz/ fromage/ ne chose de laict/ despuis la qͥnquage
sime iusq̃s a Pasques. distĩ.4.  Deniqꝫ. Noꝰ uoulõs aussi quõ ieune le mercredy/ le uen¬
dredy/ ⁊ le samedy/ auec les roueysons. de ꝯse. distin.3. Sabbato. Ieiunia. Rogationes. et
les ueilles des apostres auec les aduẽtz. de obserua. ieiu. Conciliũ. Noꝰ dõnõs planiere
remissiõ de tous pechez a tous ceulx qͥ lãnee du Iubile uiendrõt a Rõme poͬ gaigner le¬
dict iubile. Sixtus.4. Quẽadmodũ. La religion du pape est que chartreux/ ou celestin/
ne seur colette iamais ne sorte/ ne moyne ne nõnain sans le cõgie de son superieur/ quilz
ne aydẽt a personne: mais qͥlz chargẽt tous/ nõ seulemẽt mesprisant leur prochain: mais
desobeissant a pere ⁊ mere/ cõtreuenãt a tout debuoir poͬ garder leurs rigles. Ceulx qui
ont prins les ordres ne se mariẽt point/ ⁊ silz se mariẽt qͥlz soyent separez. 27.di. Presby¬
teris. Le filz ou la fille q̃ ses parẽs en son enfance ont mis au monastere ne peuuẽt sortir
ne se marier. 20.q.1. Addidistis. Et si aucun ou aucune apres le ueu de chastete se ma¬
riẽt qͥlz soyent separez. 27.q.1. Ut lex. Non obstãt q̃ au chapitre suyuãt. Nuptiarũ. Lequel
est/ beau/ sainct Augustin dit q̃ celuy peche/ qͥ les separe/ ⁊ quõ ne les doibt point separer.
Ainsi aucũs entre les idolatres estoyent contrainctz par auarice de nestre point mariez.
Sueto. de uiris illust. ca.1. Les uierges de la deesse Uesta/ ne se pouuoient marier/ ⁊ de la
punition de celle qͥ auoit uiole sa uirginite. Lisez Titu Liuiũ. 1. ab urb. cõd. ⁊ Aul. Gel.
⁊ uous cõgnoistrez q̃ nostre moynerie est prinse la plus grand part des idolatres qͥ auoyẽt
grosse diuersite de dieux/ ⁊ selon les dieux les prestres comme on uoit en la religion du
pape par lequel sectes sont approuuees/ ⁊ tout ce quest des choses externes/ cõme robbes/
tonsures/ ceremonies. Extra. Quia quorundam. de uerbo. signi. ⁊. 21.q.4. Episcopi.
Ceulx qui ont apostate de la foy prenant aultre rigle que celle de Iesus sont appellez
illuminateurs de la foy. Extra. de treuga ⁊ pace. Uices.
Du temple Iesus chasse tous usuriers.
Uendentes pepulit templo.
¶ Il trouua au tẽple gens
qui uendoyent beufz ⁊ bre¬
bis/ ⁊ colombes/ ⁊ les chã¬
geurs qui estoyent assis.
Et apres quil eut faict cõ¬
me ung fouet de petites cor
des/ il les iecta tous hors
du tẽple/ ⁊ les brebis ⁊ les
beufz/ ⁊ respandit largent
des changeurs/ ⁊ renuersa
les tables. Et dist a ceulx
qui uendoyent les colom¬
bes: ostez ces choses dicy/ ⁊
ne faictes point la maison
de mon pere la maison de
marche. Ioan.2.
¶ Et quand il fut entre au
temple il cõmencea a iecter
hors les uendans ⁊ ache¬
tãs/ ⁊ leͬ dist: Il est escript:
Ma maison est maison do¬
raison/ ⁊ uous lauez faicte une cauerne de meurtriers. Luce.19. ¶ Sil est ainsi q̃ no
stre Seigneur chasse ceulx qui uendent ⁊ achetent en la maison materielle/ en laquelle
ne fault point penser que Dieu aye sa demeure/ car le treshault ne demeure point es tem¬
ples faictz de la main. Act.7. ⁊. 17. Combien plus ueult il que ceulx qui font mar¬
chandise en son Eglise/ qui est la congregation des Chrestiens soyent chassez/ ⁊ pourtãt
en ladministration de ses dons ⁊ graces/ il deffend toute telle trafficquerie/ disant: Uous
lauez receu pour neant/ donnez le pour neant. Matth.10. ¶ Ton argent soit auec toy
en perdition/ pource que tu as estime que le don de Dieu soit donne pour argent. Act.8.
¶ Quiconque donc donne quelque chose pour auoir don ou grace/ tout luy uient en per¬
dition. Il est predict de telz marchans en S. Pierre/ disant: Aussi ya eu des faulx pro¬
phetes entre le peuple: comme il y aura entre uous des maistres mensongiers qui in¬
troduiront sectes de perdition/ ⁊ nyeront le Dieu qui les a rachetez/ amenans sur eulx
mesme soubdaine perdition. Et plusieurs suyuront leurs fornications/ par lesquelz la
uoye de uerite sera blasphemee/ ⁊ en auarice marchanderont de uous par parolles fein¬
ctes: ausquelz la condemnation des long temps ne cesse point: ⁊ leur perdition ne som¬
meille point. 2.Pet.2. ¶ Le paoure monde si nestoit bien aueugle pourroit bien con¬
gnoistre ces marchans qui par tout ont faict des cauernes/ lesquelles ilz appellent egli¬
ses: affin que la soubz lombre de religion/ comme guetteurs de chemins ⁊ auenturiers
ilz despouillent les paoures gens/ les attendans pour les seduire/ non pas seulemẽt aux
biens: mais en lame quant au lieu de les mener a Iesuchrist/ leur uendent leur fardee
⁊ corrompue marchandise en toute superstition ⁊ idolatrie.
Ausquelz le pape tout liure pour deniers.
Quos accipit ille.
¶ Le filz de perdition cest
Lãtechrist/ qui se sied au tẽ¬
ple de Dieu (es coeurs des
hõmes) se exaltãt sur Dieu:
⁊ se mõstrãt cõme Dieu/ cõe
S.Paul a p̃dict. 2.Tes.2.
Car il a change toute or¬
dõnance diuine/ cõe Daniel
la dit/ supprimant la saincte
Escripture/ uẽdant indulgẽ¬
ces ⁊ remissions/ mainte¬
nãt dune partie/ maintenãt
de tous pechez: ⁊ aussi dispẽ¬
sations par lesq̃lles il se glo¬
rifie/ qͥl peult dispenser cõtre
Dieu/ son Euangile/ ⁊ les
Apostres/ comme notẽt ses
glossateurs. 34.dist. Lector.
⁊. 15.q.6. Iuratos. Et extra.
De uoto ⁊ uoti redẽp. ꝑto¬
tũ. Car il faict que le serui¬
teur ne soit poĩt tenu destre
soubz son seigñr ainsi quil a
iure/ quest cõtre S. Pierre.
1.Pet.2. Et si change les ueufz ainsi q̃l ueult/ ⁊ ueult q̃ ce quil ordõne soit receu cõme de
la bouche de Dieu. 19.di. Si omnes. Il uend ⁊ trafficque tout/ il dãne les sauuez/ ⁊ faict
sainctz les dãnez/ il mauldict iusques a la tierce ⁊ quarte generation/ faisant les choses
droictes ou tortues cõe il ueult/ cõmãdant q̃ personne nen parle ne en doubte. 17.q.4. Ne¬
mini. De penitẽ. dist.3. S. ex ꝑsona. Et par ses liures il cõdemne tous ceulx qͥ dõnent ⁊
prẽnent q̃lque chose poͬ graces/ ordres/ ⁊ telz cas anathema danti. ⁊ recipiẽti. 1.q.1. ⁊ q̃ on
ne doibt riẽ recepuoir pour les ordres/ poͬ la chresme/ poͬ le baptesme/ baulme/ sepulture/
ou cõmunion. 1.q.1. Dictũ est. ex ꝯcil. Tuburiẽsi. Ne encores quãd on les cõtraindroit de
prẽdre: 13.q.2. postꝗ̈ pretio. Dõt il est patẽt que les simoniacles/ cõme premiers ⁊ princi¬
paulx hereticques doibuẽt estre reiectez ⁊ chassez de tous fideles. qõ. ulti ¶ La peruerse
heresie de Macedoniꝰ ⁊ de ceulx qͥ a lentour de luy sont repugnãtz au S. Esprit/ est plꝰ
facile a endurer q̃ symonie. Car ces hereticques par leurs resueries cõfessent le S. Esprit
estre creature/ ⁊ seruiteur du Pere ⁊ du Filz: mais ces symoniacles font iceluy mesme S.
Esprit seruiteur. 1.q.1. c. Eos. Gregoriꝰ in registro. ¶ Puis q̃ ainsi est que auarice est serui
tude des idoles/ qͥconq̃ ne se garde dicelle en dõnãt les dignitez ecclesiasticq̃s il sera sub¬
iect uulgairemẽt a la perditiõ de infidelite/ cõbien q̃ semble tenir la foy laq̃lle il mesprise.
Beda in .2. episto. Petri. ⁊. 2.qõ.7. Secuti sunt uiam Balaam. ¶ Plusieurs catholiq̃s
aymẽt tant le loyer diniquite/ q̃ les scauãs mesme sont reprins des ignares/ ⁊ les clercz
des laiz. Car ilz corrõpent la parolle de uerite pour lamour de la pecune/ ⁊ des desirs tẽ¬
porelz. Ilz plongẽt ⁊ perdẽt leurs auditeurs ausq̃lz ilz ne preschent pas choses salutaires
qͥ les corrigent: mais choses pleines derreurs qui leur cõplaisent.
Es cieulx ueult Iesus que soit nostre tresor.
Spernit opes Christus.
¶ Il fault soustenir les foi¬
bles ⁊ auoir souuenãce des
parolles du seigneur Iesus.
Car il a dit: q̃ cest chose plꝰ
benoiste de dõner q̃ de pren¬
dre. Act.20. ¶ Pourquoy
dautant quon est plus pres
de Iesus/ dautãt est on plus
loing de toute auarice: com
me dit S. Paul. Ie nay poĩt
conuoite largent ne lor/ ou
la robbe daucun: mais uous
scauez que ces mains icy
ont ministre a mes necessi¬
tez/ ⁊ a ceulx qui sont auec
moy. Act.20.
¶ Cest ung grand gaing q̃
piete auec le coeur content
de ce quil a. Car nous na¬
uons rien apporte en ce mõ¬
de: il nest a doubter q̃ riens
aussi nen pouons emporter.
1.Timo.6. ¶ Malheur sur uous o scribes ⁊ pharisiens hypocrites qui mãgez les mai¬
sons des uefues soubz umbre de longues oraisons/ pource uous receurez plus grãde cõ¬
demnatiõ. Matth.23. ¶ Faictes uoz thresors au ciel/ la ou ne la rouilleure/ ne la tigne
ne corrompent riẽs/ ⁊ la ou les larrons ne esfouyssent/ ⁊ ne desrobent point. Matt.6.
¶ Ceulx qͥ ueulent estre riches tombẽt en tẽtation/ ⁊ au lacz du diable: ⁊ en plusieurs de¬
sirs inutiles ⁊ nuysans/ lesquelz plongẽt les hõmes en mort ⁊ en perdition/ car la racine
de tous maulx est auarice. 1.Timo.6. ¶ Regardez mes freres en ce chapitre comment
sont touchez tous papisticques/ qui ne pensent estre aultre piete que gaing/ enseignans
aultrement que S. Paul audict chapitre nenseigne: ⁊ pourtant sont appellez idolatres:
car auarice est seruitude des idoles. Colos.3. ¶ Bienheureux ⁊ sainct est celuy qui a
part en la premiere resurrection. Apoca.20. ¶ Quon regarde si Iesus a monstre ne en¬
seigne a ses apostres aucune maniere de tirer argent des paoures gens/ ne si luy en a ia¬
mais tire fors que de prescher purement la parolle de Dieu sans y rien mesler. Et au cõ¬
traire est il possible de penser aucune maniere ⁊ fasson de tirer argent du paoure peuple?
fust il iamais bateleur qui peult penser tant de moyens pour auoir argent/ comme le pa¬
pe a controuue? Il nest soulier/ corde/ chausse/ robbe/ braye/ pierre/ saincture/ bõnet/ bastõt/
foin/ paille/ os/ chair/ terre/ boys/ qui pourroit nombrer tout ce qui met au deuant pour ar¬
gent/ ⁊ de tout tant quont ueult: des cloux de Iesus tout en est plein: des circoncisions a
Rõme il y en a/ ⁊ au Puis/ ⁊ en aultres lieulx: cõme si plusieurs fois Iesus auoit este cir¬
concis/ ⁊ aussi a force suaires/ ⁊ le mõde est si beste qͥl croit tout/ ⁊ par tout dõne argẽt.
Sur terre ne demande lautre que or.
Lucri hic ardore tabescit.
¶ Tout ce q̃ le Pape a
peu prẽdre des Iuifz de
leͬs fassõs de faire ⁊ des
idolatres/ il a tout intro
duict a Leglise pour pil¬
ler le mõde/ disant a ces
pilleurs qͥl enuoye. Dõ¬
nez a uoz subiectz encẽs/
sel/ eau benistes/ cẽdres/
cimitieres/ sons de clo¬
ches/ chãtz/ benedictiõs/
grãs agios/ inclinatiõs
merites/ ⁊ satisfactiõs/
affin q̃ uoꝰ ayez deulx/
uin/ ble/ huyle/ cẽses/ ren
tes/ or ⁊ argent/ uendez
os des sainctz/ reliques/
⁊ cõfrairies/ questes par
tout/ prenãt tout ce que
pourrez auoir/ nõ pas ꝑ
exactiõ toute descouuer
te/ neãtmoins contrai¬
gnez les laidz a uoꝰ don
ner ce qͥl ont de coustume/ ainsi q̃ noꝰ auõs cõmãde aux Euesq̃s. Ad aposto. de symo
nia. Uoulõs par ainsi/ q̃ les choses qͥl nest pas licite quõ demãde/ q̃lles soyẽt payees/ ⁊
quõ les receoiue: car il est hõneste quõ receoiue/ ce qͥl nest pas hõneste de demander. 18.
dist. De eulogiis. ⁊. c. Cũ ex offi. de prescrip. 12.q.2. Charitatẽ. 13.q.2. questa. ⁊. 1.q.2.
Placuit. ⁊. c. Quã pie. tellemẽt q̃ nostre sac soit plain: car la court romaine/ ne ueult la
brebis sans laine. Soyent excõmuniez cõme infideles/ ⁊ qͥ tuẽt les indigẽs/ ceulx qui
ne payẽt les offrãdes. 13.q.2. Qui oblat. ¶ Le Pape ⁊ les siẽs si treshoriblemẽt pressẽt
le mõde/ nayãs cure q̃ de leur uẽtre ⁊ de la bourse/ q̃ mesmes leurs flateurs qͥ ne tachẽt
q̃ les mettre sur toꝰ sõt cõtrainctz les blasmer. Quon regarde la glose extrauag. de se¬
pulturis/ suꝑ cathedrã. in uerbo/ deputatos. Ilz ont trouue des inuẽtiõs sans nombre
poͬ tousiours augmẽter le gain auec la superstitiõ/ portãs chasses ⁊ aultres reliq̃s a li¬
mitatiõ des Iuifz qͥ portoyẽt larche quãd ilz deuoyẽt batailler/ ⁊ des idolatres qͥ auec
telle põpe portoyẽt leurs dieux/ cõe il est facile a ueoir en Apuleius lib.xi ¶ Ilz auoyẽt
ainsi la coustume dallumer cierges: cõe Dionys. Halicar. ⁊ Macrob. Satur. lib.i.c.ui.
tesmoignẽt. ¶ Des eaues lustrales q̃ noꝰ appellõs eaues benistes/ ⁊ tãt daultres ce¬
remonies tout en est plein ꝑ les liures des ĩfideles. Quid. in fastis. Apule. Macrob ⁊c.
Dõt le Pape a emprũte ces superstitiõs ⁊ idolatries/ ꝑ lesq̃lles il pille le paoure mõde/
⁊ retire les coeurs du uray pasteur Iesꝰ Christ. ¶ Nul Euesq̃/ ou prestre/ ou diacre/ qͥ
dispẽse le sacremẽt de la cõmuniõ ne demãde aucune chose. Car la grace nest pas uen¬
due/ ⁊ noꝰ ne dõnons pas par pris la grace du S. Esprit: aultremẽt qͥl soit oste cõe imi
tateur de la deceptiõ ⁊ fraulde symoniacque. Ex septa synodo. 1.q.1. ⁊c.
Umbgelt
ein Sack
uol ablass
Pour de
largent
ung sac
plein de
pardõs.
Iesus repaist ses brebis amiablement.
Pascit oues Christus.
¶ Quand il trouue la
brebis perdue/ il la met
sur ses espaules sesiouys¬
sant. Luce.15.
¶ Il uit grande multi¬
tude/ et fust meu de pitie
sur eulx/ car ilz estoyẽt
comme brebis qui nont
point de pasteur. Et com
mẽcea leͬ enseigner plu¬
sieurs choses. Et quand
il eut prĩs les cinq paĩs/
et les deux poissons/ il
esleua ses yeulx au ciel/
⁊ rendit graces ⁊ rompit
les pains/ ⁊ les bailla a
ses disciples: affin quilz
les missẽt deuãt iceulx/
⁊ departit les deux poissons a tous. Et ilz mangerent tous/ ⁊ furẽt rassasiez. Mar.6.
¶ Ie suis le bon pasteur allant deuant mes brebis/ lesquelles ie paistz/ mettant
mon ame pour elles/ ⁊ si le loup uient ie ne menfuys pas/ car ie ne suis pas merce¬
naire. Io.10. ¶ Nul na plus grande dilection que ceste: quand aucun met son
ame pour ses amys. Ioan.15. ¶ Il donra pasture a son troupeau comme ung
pasteur par son bras/ il assemblera les aigneaulx ⁊ les portera en son sein. Esay.40.
¶ Le bon sauueur a ce inuite tous chargez ⁊ trauaillez pour uenir a luy ⁊ estre sou¬
lagez. Matth.11. ¶ Et tous qui ont soif quilz uiennent a luy/ ⁊ quilz boyuent
Ioan.7. ¶ Cecy ont suyui les urays disciples de Iesus Christ non pas Iudas
qui estoit larron/ duquel sont successeurs le Pape ⁊ les siens: mais S. Pierre ⁊ les
aultres/ auquel Iesus dit. Pierre me ayme tu. Auquel quand il eu respõdu: Seigneur
tu scais que ie tayme/ Iesus Christ dit: Paistz mes brebis: lesquelles il a nourry de
la parolle de Dieu/ a quoy faire aussi exhorte les aultres: disant/ Nourrissez le trou¬
peau de Dieu qui est entre uous: pouruoyans non point par contraincte: mais uo¬
luntairement/ non point deshonnestement appettant gaing: mais uoluntairement/
non point comme ayant seigneurie sur le clerge/ mais en sorte que uous soyez lexem¬
plaire du troupeau. Et quãd le prince des pasteurs apparoistra uoꝰ receurez la coron¬
ne incorruptible de gloire. 1.Pet.5.
Le pape les deuore trescruellement.
Inopis hic sanguine
gaudet.
Le pape dessẽd aux
questeurs quilz no¬
sent aller ca ne la en
tirãt subtilemẽt lor
des gens donnans
pardons ⁊ remissiõs
daucune partie des
pechez/ et aucunes¬
foys de tous/ ⁊ de pei
ne ⁊ de coulpe/ ce que
Dieu seul peult fai¬
re (comme il dit) soy
leuant ⁊ mettãt sur
Dieu: pourtant leur
deffẽd/ q̃ sans ses let
tres ⁊ bulles ilz no¬
sẽt aĩsi faire ne aussi
estre admis: De pe¬
niten. ⁊ remis. in cle¬
menti. c. abusionibus. Mais quand ilz ont acheptees les bulles du Pape/ alors
est mauldict tout homme qui les empesche ou qui parle contre. Nous ordon¬
nons que le uilain (cest adire les gens qui gaignent leur uie) soit tant aggraue
de pensions/ que la peine des exactions le cõtraigne se retourner a Dieu. 23.q.7.
Iam uero. Et pourtant noꝰ uoulons quon baille la .x. partie de toutes choses/ soit
ble/ grains/ foin/ fruictz/ laines/ pescheries/ molins ou a uent/ ou a eaue/ gaigna¬
ges/ ⁊ quelque chose que soit legitimement acquestee/ ⁊ de toute marchandise/ uoi
re de uente de maisons/ champs/ uignes/ fours/ moulins/ troupeaulx de bestiail/
ou quelque aultre marchandise/ ⁊ aussi des mouches a miel/ ⁊ de la chasse/ ⁊ de la
gensdarmerie/ cest adire des gaiges que lont prent/ ⁊ de ce que lon cõqueste ⁊ de tou
te negotiation/ ⁊ toute aultre chose/ que de tout de dix on en donne ung. c. Non est.
Ex trãsmissa. A nobis. Pastoralis: ⁊ in aliis capi. de deci. ⁊ primi. ⁊ obla. ¶ Icy
uoyez Chrestiens ces loups rauissans qui uiennent a nous soubz lhabit de bre¬
bis/ comme ilz mettent sur noz espaules fardeaulx importables/ lesquelz ilz ne
touchent point dung doigt. Matth.23. ⁊. 7. Dieu les mauldict comme faulx
pasteurs deuorans les brebis/ ne nourrissans q̃ eulx mesmes. Hiere.23. Ezec.34.
¶ Affin quon congnoisse ces corbeaulx/ le Pape ⁊ les siens/ ses decretz le mani
festent qui disent: Tout hõme qui dit/ paix a uous/ ne doibt estre ouy comme co¬
lumbe. Les corbeaulx sont nourris de mort/ la columbe na point cecy/ mais uis
des fruictz de la terre/ ⁊ sa uie est innocente. 2.questio.7. Non omnis.
Iesus la Cene ordonne/ en memoire
E
T quand fust lheure il se assist a table/ ⁊ les douze Apostres auec luy. Et
leur dit. Iay desire de desir de manger ceste pasque/ cest adire ce passage
laigneau qui estoit memoire du passage auec uous deuant que ie souffre/
car ie uous dis: que de ceste heure ie ne le mangeray/ iusques a ce quil soit accõply
au royaulme de Dieu. Et il print le calice ⁊ rendit graces: ⁊ dit. Prenez ⁊ le distri¬
buez entre uous: car ie uous dis/ que ie ne beuuray de la generatiõ de la uigne/ ius¬
ques a ce que le Royaulme de Dieu uiengne. Le Seigñr Iesus en la nuict en la¬
quelle il fut liure/ quand ilz mãgeoyent/ print le pain/ ⁊ en rendant graces le rõ¬
pit/ ⁊ le dõna aux disciples: ⁊ dit. Prenez ⁊ mãgez. Ce est mon corps qͥ pour uous
est liure/ faictes ce en memoire de moy. Sẽblablemẽt le calice apres qͥl eut souppe/
leq̃l quand il eut prins il rendit graces ⁊ leur dõna/ disant: Beuuez de cestuy tous:
⁊ beurẽt diceluy tous/ ⁊ leur dit. Cestuy est mon sang du nouueau testament/ qui
pour plusieurs sera respandu en remission des pechez. Ce calice est le nouueau te¬
stament en mon sang qui sera respandu pour uous. Faictes cecy toutesfoys que le
beuurez en memoire de moy. Car toutes les foys que uous mangerez ce pain/ et
beuurez ce calice/ uous annoncerez la mort du Seigneur iusques a ce qͥl uiengne.
Iesus debuoit mourir pour la gent: ⁊ non seulement pour la gent: mais affin aussi
quil assemblast les filz de Dieu en ung/ qui estoyent espars. Ie ne prie point seu¬
lement pour eulx: mais aussi pour ceulx qͥ croyront en moy par leur parolle: affin
que tous soyent ung/ ainsi que toy Pere es en moy/ ⁊ moy en toy/ que aussi en nous
ilz soyent ung. Ie uous prie par le nom du Seigneur Iesus Christ/ que uous di¬
siez tous une mesme chose/ ⁊ qͥl ny aye point de sectes entre uous: mais soyez par¬
faictz en ung mesme sens/ ⁊ en une mesme sentence. Certes nous tous sommes
ung pain/ ⁊ ung corps/ tous qui participons dung pain ⁊ dung calice. Il ny a ne
Iuif ne payen/ il ny a serf ne franc/ il ny a ne masle ne femelle: uous tous certes
estes ung en Iesus Christ. Uous estes le corps de Christ/ ⁊ membres de mẽbre/
Uous ne uoꝰ assemblez point ensemble en mieulx: mais en pis/ il y a des diuisiõs
entre uous/ car ung chascun preuient a manger sa cene/ ⁊ lung a faim/ ⁊ laultre est
yure. Nauez uous point maisons pour manger ⁊ pour boyre? contẽnez uous Le¬
glise de Dieu: quand uous uenez ensemble pour manger attendez lung laultre.
Lhomme esprouue soymesmes ⁊ ainsi mangeusse de ce pain ⁊ boyue de ce calice.
Experimentez uous uous mesmes si uous estes en la foy/ esprouuez uous uous
mesmes/ ne cõgnoissez uous point uous mesmes que Iesus Christ est en uous? si
dauenture nestes reprouuez. Si uous pardonnez aux hõmes leurs pechez uostre
pere uous pardonnera/ ⁊ si uous ne pardonnez aux hommes leurs pechez/ uostre
pere ne uous pardonnera uoz pechez. Remettez ⁊ il uous sera remis/ pourquoy
Iesus nous a cõmande de prier. Et nous remet noz offenses ainsi que nous remet
tons a ceulx qͥ nous ont offense. Il est ung Dieu/ ⁊ ung mediateur de Dieu ⁊ des
hommes/ lhomme Iesus Christ/ qui sest donne soymesmes en redemption pour
tous. Si aucun a peche nous auons ung aduocat enuers le Pere Iesus Christ le
iuste/ et celuy est la propitiation poͬ noz pechez/ ⁊ non seulement pour noz pechez:
mais aussi pour ceulx de tout le monde. Il ny a point de salut en aucun aultre/ car
il ny a aultre nom donne aux hommes/ auquel il nous faille estre sauuez. Ie
suis la uoye/ la uerite/ ⁊ la uie: nul ne uient a mon Pere que par moy. Iehan ueoit
Iesꝰ uenir a luy/ ⁊ dit: uoicy laigneau de Dieu/ uoicy celuy qui oste les pechez du
mõde. Toꝰ ont peche/ ⁊ ont besoing de la gloire de Dieu/ iustifiez sans deserte par
de sa mort ⁊ passion.
la grace diceluy par la redemptiõ laquelle est en Iesus Christ/ lequel Dieu a mis
deuant soy reconciliateur par le sang diceluy. Iustifiez par foy auõs paix a Dieu
par nostre Seigneur Iesus Christ/ par lequel nous auons acces par foy en ceste
grace. Christ est mort pour nous/ pourquoy maintenãt iustifiez en son sang serõs
deliurez de lyre par luy. Nous auons este reconciliez a Dieu par la mort de son
filz/ pourquoy reconciliez/ seront sauuez en la uie diceluy. Nous nous glorifions
en Dieu par nostre Seigneur Iesus Christ/ par lequel nous sommes reconciliez
maintenãt. Uous estes faictz pres par le sang de Christ/ car il est nostre paix/ qui
a faict tous les deux ung/ par iceluy nous auõs acces tous deux en ung esprit au
Pere: son bon plaisir a este quen luy toute plenitude habitast: ⁊ que par luy toutes
choses fusseut recõciliees enuers luy/ appaisant par le sang de sa passion les choses
qui sont. Il estoit decent que celuy pour lequel sont toutes choses/ ⁊ par lequel sont
toutes choses/ auoir amene beaucoup denfans a gloire/ quil fut faict aucteur par¬
faict de leur salut par passion: affin que par mort il destruysist celuy qui auoit lem¬
pire de mort: cest adire/ le diable. Il a fallu quil aye este semblable par toutes cho¬
ses a ses freres a ce quil fut misericordieux ⁊ souuerain Sacrificateur fidele en¬
uers Dieu/ affin quil purifiast les pechez du peuple. Car en ce quil a souffert ⁊ a
este tente il est puissant aussi de ayder a ceulx qui sont tentez. Nous auõs le grãd
souuerain Sacrificateur Iesus filz de Dieu/ qui a penetre les cieulx/ tenons la
confession de nostre esperance/ car nous nauons point ung souuerain Sacrifica¬
teur/ qui ne puisse auoir compassion de noz infirmitez: mais tente en toutes cho¬
ses par similitude sans peche. Allons dõc au throsne de sa grace en fiance/ affin
que nous obtenons misericorde/ ⁊ trouuons grace en ayde cõuenable. Christ ne
sest point clarifie soymesmes/ affin quil fut faict souuerain Sacrificateur/ mais
celuy qui a parle a luy. Tu es mon filz/ auiourdhuy ie tay engendre/ cõme aussi
en aultre lieu il dit. Tu es Sacrificateur eternellement selon lordre de Melchi¬
sedec/ lequel aux tours de sa chair offrit prieres ⁊ supplications a celuy qui le pou¬
uoit sauuer de mort auec grand cry ⁊ larmes/ ⁊ fut exaulce pour sa reuerence. Et
certes comme ainsi fut/ quil estoit filz de Dieu/ il apprint obedience par les cho¬
ses quil souffrit/ ⁊ luy qͥ estoit tout parfaict a este faict cause de salut eternel a toꝰ
ceulx qui luy obeissent/ appelle de Dieu souuerain Sacrificateur selon lordre de
Melchisedec. Plusieurs aultres ont este faictz Sacrificateurs pource que par la
mort estoyent empeschez de demourer: mais cestuy pour ce quil demeure eternelle¬
ment/ il a sans fin loffice de Sacrificateur/ pourquoy il peult sauuer perpetuelle¬
ment ceulx qui sapprochent de Dieu par luy/ uiuant tousiours pour interceder
pour nous/ car il estoit conuenable que nous eussions ung tel souuerain Sacrifi¬
cateur/ sainct/ innocent/ sans macule/ separe des pecheurs/ ⁊ plus hault que les
cieulx/ lequel na point necessite comme les souuerains Sacrificateurs offrir tous
les iours sacrifices/ premieremẽt pour les propres pechez/ puis apres pour ceulx
du peuple/ car il a faict en soy offrant une foys. Certes la loy ordonne les hom¬
mes souuerains Sacrificateurs qui ont infirmite: mais la parolle du iurement/
qui est apres la loy/ ordonne le Filz parfaict eternellement. Nous auons ung tel
souuerain Sacrificateur/ qui est assis a la dextre du siege de la maieste es cieulx/
ministre des sainctuaires/ ⁊ du uray tabernacle/ lequel Dieu a dresse/ ⁊ non point
lhomme. Sil estoit sur la terre il ne seroit point Sacrificateur. Christ souuerain
Sacrificateur des biens aduenir/ est uenu en presence par ung plus grand ⁊ plus
Iesus la Cene ordonne/ en memoire
parfaict tabernacle: non point de la main/cest adire/ non point de ceste creation: et
non point par sang de boucz/ ou de ueaulx/ mais par son propre sang est entre une
foys es sainctuaires/ ⁊ a trouue redemption eternelle. Car si le sang des boucz/ ⁊
toreaulx/ ⁊ la cendre de la genisse esparse sainctifie les souillez pour la purificatiõ
de la chair/ combien plus fort le sang de Christ: qui par le S. Esperit sest offert a
Dieu soymesmes sans macule/ nettoyera nostre conscience des oeuures mortes/
pour seruir a Dieu uiuant. Et pour ce il est mediateur du nouueau testament: affin
que moyennant la mort/ ceulx qui sont appellez/ receoyuent la promesse de Leter¬
nel heritage en la redemption des transgressions lesquelles estoyent soubz le pre¬
mier testament/ il est necessaire que la mort du testateur y entreuiengne. Car le te¬
stament est conferme en ceulx qui sont mortz/ aultremẽt ne uault riens encores/
durant que celuy qui a faict le testament uit. Parquoy certes le premier na point
este desdie sans sang: car apres que le commandement de la loy fut leu par Moy¬
se a tout le peuple/ il print le sang des ueaulx ⁊ boucz/ auec de leau ⁊ de la laine
teincte en rouge/ ⁊ de lysope/ ⁊ arrousa le liure ⁊ tout le peuple du sang/ semblable¬
ment le tabernacle ⁊ tous les uaisseaux qui y feruoyent/ ⁊ presque toutes choses
selon la loy sont nettoyees par sang: et sans effusion de sang il ne se faict point
de remission. Il est doncques necessaire que les figures des choses celestes fussent
nettoyees par ces choses: mais les choses celestes par meilleurs sacrifices que
nestoyent iceulx. Car Iesus nest point entre aux sainctuaires faictz de mains/
figures des urays: mais au ciel mesmes/ affin que maintenant il apparoisse pour
nous deuant la face de Dieu/ ⁊ non point qui se offre souuentesfoys soymesmes/
en la maniere que le souuerain Sacrificateur es sainctuaires tous les ans en au¬
tre sang que le sien/ aultrement il luy eut fallu souuentesfoys souffrir despuis le
commencement du monde. Mais maintenant en la consummation des siecles/
il est apparu une foys par son sacrifice/ pour la destruction de peche. Et ainsi quil
est ordonne aux hommes de mourir une foys/ ⁊ apres ce le iugement: ainsi aussi
Christ a este offert une foys pour abolir les pechez de plusieurs. Christ resuscite
des mortz ne meurt iamais plus. Tout Sacrificateur assiste tous les iours/ ad¬
ministrant ⁊ offrant mesmes sacrifices/ lesquelz ne peuuent oster les pechez/ car
il est impossible que les pechez soyent ostez par le sang des toreaulx ⁊ des boucz.
Ces mesmes sacrifices quilz offrent tous les ans ne peuuent parfaire ceulx qui
approchent aultrement ilz eussent cesse destre offers/ pource que les sacrifians
nettoyez une foys nauroyent plus aucun remors de peche: mais par iceulx est
faicte commemoration des pechez chascun an. Uoicy ie uiens/ affin sire Dieu
que ie face ta uolunte/ il oste le premier: affin quil establisse le second/ par laquelle
uolunte nous sommes sanctifiez par loblation une foys faicte du corps de Iesus
Christ. Cestuy offrant ung sacriffice pour les pechez/ est assis eternellement
a la dextre de Dieu/ du surplus attendant iusques a ce que ses ennemys soyent
mis la scabelle de ses piedz. Car par une oblation il a parfaict eternellement
les sainctifiez. Ie nauray plus souuenance doresnauant de leurs pechez ⁊ de leurs
iniquitez: ⁊ la ou il y a remission dicelles/ il ny a plus doblation pour le peche.
Il ne nous est plus laisse sacrifice pour les pechez. Sachans que uous estes ra¬
chetez de uostre uaine conuersation de la tradition de uoz peres/ non point par cho
ses corruptibles/ par or ou par argent: mais par le sang precieux de Christ/ qui
est comme laigneau incõtamine ⁊ sans macule. Le sang de son filz Iesus Christ
de la mort ⁊ passion.
nous nettoye de tout peche. Iesus Christ qui est fidele tesmoing/ premier ne des
mortz/ ⁊ prince des roys de la terre/ lequel nous a ayme/ ⁊ nous a laue de noz pe¬
chez en son sang/ ⁊ nous a faict roys ⁊ sacrificateurs a Dieu ⁊ a son Pere. Christ
est chief de Leglise: ⁊ iceluy est le sauueur de son corps. Christ a ayme son Eglise: ⁊
sest donne soymesmes pour elle: affin quil la sainctifiast/ la nettoyant par le laue¬
ment de leaue/ par la parolle de uie/ affin quil rendit a soy Leglise glorieuse nayãt
quelque tache ou ride / ou aucune telle chose: mais affin quelle soit saincte ⁊ sans
tache. Auoir faicte la purgatiõ des pechez par soymesmes/ est assis a la dextre de
la maieste aux lieux haultz/ Iesus dit. Ie suis le pain de uie/ qui uiẽt a moy il nau
ra point faim/ ⁊ qui croit en moy/ il naura iamais soif. Tout hõme qui uoit le filz
⁊ croit en luy/ a la uie eternelle: ⁊ ie le resusciteray au dernier iour. Qui mãge ma
chair ⁊ boit mon sang/ il a la uie eternelle/ ⁊ ie le resusciteray au dernier iour. Qui
croit en moy il a la uie eternelle/ Lesprit est qui uiuifie/ la chair ne proffite riens/
les parolles lesquelles uous ay dictes/ sont esprit ⁊ uie. Si aucun uous dit/ icy est
Christ/ ou il est la/ ne le croyez point/ car faulx Christz se leuerõt ⁊ faulx prophe¬
tes/ ⁊ feront grandz signes ⁊ prodiges/ tellement q̃ les esleuz mesmes (sil se peult
faire) soyent induitz a erreur. Si donc ilz uous disent/ uoicy il est au desert/ ny sor
tez point/ uoicy il est es interieures parties de la maison/ ne le croyez poĩt: car ain¬
si que lesclair sort de orient ⁊ apparoist iusques en occident/ ainsi sera laduenemẽt
du filz de lhomme. Iesus qui est receu dauec uous au ciel/ uiẽdra aussi cõme uous
lauez ueu aller au ciel. Entretant que les temps de repos de la presence du Sei¬
gneur Dieu uiendront/ ⁊ quil enuoyera Iesus Christ/ qui parauant uous a este
annonce/ lequel il fault que le ciel receoiue iusques au temps de la restitution de
toutes les choses que le Seigneur Dieu a parle par la bouche de ses sainctz pro¬
phetes des le cõmencemẽt du siecle. Et apres q̃ le Seigñr Iesꝰ eut parle a eulx/ il
fut receu au ciel/ ⁊ se sied a la dextre de Dieu. Si uoꝰ estes resuscitez auec Christ:
cerchez les choses qui sont denhault/ ou Christ est seãd a la dextre de Dieu/ pen¬
sez les choses denhault/ ⁊ non les choses qui sont sur la terre. Lheure uient ⁊ des
maintenant est/ quand les urays adorateurs adoreront le Pere en Esprit ⁊ uerite:
car le Pere quiert telz adorateurs/ Dieu est esprit ⁊ fault que ceulx qui ladorent/
ladorent en esprit ⁊ uerite.
¶ Par cecy ung chascun uray Chrestien peult entendre la pure saincte ⁊ honno¬
rable ⁊ digne institutiõ de la saincte table de la saincte Cene de nostre Seigneur
Iesus lequel il fault croire estre plus parfaict puissant/ bon/ ⁊ sage que tous/ telle¬
mẽt qͥl nappartient a personne le corriger ne chãger chose qͥl aye institue ⁊ ordon¬
ne: ⁊ celuy qui presume aultremẽt ordõner ⁊ faire que Iesus na cõmãde/ il est uray
Antechrist/ ⁊ cõme tel sentira ⁊ portera amer iugemẽt de dãnation eternelle. Il ne
fault doubter que les sainctz Euãgelistes ⁊ Apostres ne soyẽt urays ⁊ fideles tes¬
moingz/ qui ont escript la pure uerite cõme ilz saccordẽt a ung mesmes sens/ com¬
bien que les uoix ⁊ parolles soyent differẽtes/ car ne fault pẽser des sainctes escri¬
ptures cõme font les enchãteurs de leurs enchãtemẽs/ sy une syllabe estoit laissee/
ou ung signe de croix/ qui ne fust faict/ que tout ne uauldroit riẽs. Le tout est que
tous ceulx qui prẽnent dung mesme pain/ ayẽt souuenãce de la mort ⁊ passion que
Iesus a porte pour nous/ nous rachetãt ⁊ purgeant par son sang precieux: ⁊ aussi
tous dune foy ⁊ dung mesme uouloir/ aymant les ungz les aultres/ cõme Iesus
nous a aymez/ soyõs tous uns. Et ne fault uenir indignemẽt a ceste saincte table/
Iesus la cene ordõne/ en memoire de la mort ⁊ passion.
comme font tous ceulx qui ne
sont incorporez ⁊ inserez a Ie¬
sus par uiue foy/ a quoy chascũ
doibt regarder sil a uraye foy:
car aultre ne le peult scauoir q̃
celuy qui la/ ⁊ ainsi il se doibt
prouuer soymesmes/ non pas
que ung aultre le prouue/ ne qͥl
soit cerche quen son coeur. Il ne
fault que personne soit mespri¬
se/ ⁊ que lon face ⁊ donne aultre¬
ment la table de nostre Seigñr
a ung que a lautre: mais a tous
dune mesme sorte en ung mes¬
me temps/ cest quon attende
lung lautre/ prenans toꝰ dung
mesme pain/ ⁊ dung mesme ca¬
lice. Le pardon ⁊ absolutiõ des
pechez est par la foy quon ha a
Iesus: au nom duquel lon de¬
mande au pere pardon ⁊ remis¬
sion des pechez pardonnant a tous: ⁊ ainsi nous est promis/ ⁊ non aultrement.
Iesus est le seul mediateur/ ⁊ aduocat/ ⁊ reconciliateur/ ⁊ propitiation enuers le
Pere pour noz pechez/ ⁊ aultre ny a. Iesus a faict ung seul sacrifice parfaict une
foys/ lequel sacrifice est tout aultre que les sacrifices de la foy qui estoyent tous
imparfaictz/ qui ne pouuoyent oster les pechez. Iesus na point de successeur: car
il est tousiours uiuant/ et nest empesche par la mort dexercer son office/ comme
estoyent les aultres empeschez/ il est puissant a sauuer eternellement aultre pur¬
gatoire ne fault imaginer que le seul sang de Iesus/ qui est seul chief de Leglise
son espouse/ laquelle il nourrist de soymesmes: car il est le pain de uie/ ⁊ sa chair est
donnee pour le salut du monde/ de laquelle sont refectionnez ⁊ repeuz tous ceulx
qui parfaictemẽt croyent que Iesus est mort pour noz pechez/ ⁊ resuscite pour no¬
stre iustification: car en croyant en Iesus/ ilz ont uie ⁊ cest manger la chair/ comme
portent les parolles de uie qui sont Esprit. Pourquoy on ne regarde ⁊ on ne se ar¬
reste au pain ne au uin/ cerchant ca bas Iesus: mais toute la pensee du fidele tyre
⁊ mõte la sus ou est le corps de Iesus/ iectant tout son coeur a Dieu sans sarrester
a chose uisible/ ne a aucune ceremonie ne a rien/ fors que au seul Dieu ladorant
en esprit et uerite/ tachãt nestre point ingrat a Dieu de la misericorde quil nous
a faicte: mais en luy rendant graces on aye continuelle souuenance de la mort et
passion que Iesus son filz a porte pour nous/ tachant de uiuement exprimer Ie¬
sus en obeissant de coeur a Dieu/ ne demandant que sa gloire ⁊ de faire sa uolun¬
te/ aydant ⁊ secourant a son frere/ tout ainsi quon uouldroit quon nous aydast/ suy
uant la charite de Iesus/ nous aymans lung laultre/ cõme le Seigñr Iesus nous
a ayme/ comme il commande requerant layde ⁊ le S. Esprit du Pere/ par lequel
soit parfaict en nous son bon plaisir.
Et le pape la messe controuue/ chief de toute abusion.
Sed fedus dissipat iste.
L
A messe est controuuee
au lieu de la cene de no¬
stre Seigneur/ comme il
appert en ce quilz appellent con¬
secration/ ou sont dictes secrete¬
ment aucunes parolles q̃ nostre
Seigneur dit faisant la cene: cõ¬
mes/ ce certes est mon corps. Et il
fault q̃ la messe soit dicte en ung
temple desdie/ quõ appelle Egli¬
se consacree/ combien que Eglise
soit congregation ⁊ assemblee de
gens/ ⁊ fault aussi quon chante
la messe sur ung autel consacre/
et est deffendu a tous fideles de
faire chãter messes en leurs mai
sons. Et en cecy se faict le pape
plus sage que Iesus/ leq̃l a faict
sa cene en ung cenacle/ en une sale/ sur une table/ ⁊ aussi que les sainctz Apostres/
qui par les maisons ont rõpu le pain sans autelz ne tẽples cõsacrez. Il est deffen¬
du a toꝰ laiz destre au lieu ou sont les sacrificateurs/ cest adire ceulx qͥ exercẽt loffi
ce sacerdotal/ ⁊ les clercz/ leq̃l lieu on appelle presbytere/ ⁊ ce au temps de la messe
ou il dit que les honneurs de ceulx qui ont loffice sacerdotal ⁊ des clercz doibuẽt
estre separez des laiz. Et ce au cõtraires de Iesus qui est assis au milieu de ses di¬
sciples/ uoire cõme le seruiteur. Il y a troys principaulx differẽs en leurs messes/
le prestre/ leuesque/ ⁊ le pape/ lesquelz ont uestemẽs diuers ⁊ diuerses ceremonies/
lesquelles seroit chose fort facheuse a reciter/ ceulx qui ont tant de loysir regardãt
les resueries cõtenues au liure nomme Rationale diuinorum officiorum: ⁊ en ce¬
luy quon appelle Pastorale. Et a bon droict sera lon estonne des singeries que ces
gens font/ ⁊ comme lon a tant trouue de fassons de faire tant de beneissons des
uestemens/ nappes/ seruiettes/ mouchoirs corporaulx/ uaisseaux de boys/ de pier¬
res/ couuertures/ lesquelles choses le Pape commande/ quand sont presque con¬
summees ⁊ gastees quon ne les donne point aux gens laiz: mais quon les brusle/
aymant mieulx quon les destruise sans proffit/ que si lon les faisoit seruir a quel¬
que chose/ ⁊ si on les donnoit aux paoures. Il nest loysible a personne de toucher
le pain apres la consecration/ mais quand le peuple uiẽt pour le receuoir/ le prestre
le met dedans la bouche dung chascun/ le calice est a tous deffendu/ fors a iceluy qͥ
chante messe/ cõme il a este cõclud au concile tenu a Cõstance enuiron .1416. La
ou il fut ordonne/ q̃ aux cõmunians on ne dõnast le sacremẽt fors q̃ en une espece/
en ne permettant sinon que au seul chantant messe de receuoir les deux especes/ ⁊
sur ce Ioãnes hus/ ⁊ Hierosme de pragit furent bruslez/ pourtant qͥlz ne uouloyẽt
cõsentir aux cardinaulx/ euesques/ ⁊ abbez/ ⁊ ne se uolurent desdire ne reuocquer
de ce quilz auoyent dit/ ⁊ entre les aultres choses ilz disoyent quon debuoit ainsi
Et le Pape la messe controuue.
cõmuniquer au calice/ cõme au pain/ ueu que nostre Seigneur expressement com¬
mande que tous en boyuent/ disant: beuuez de cestuy tous: ⁊ tous en beurent/ com¬
me recite S. Marc. Et nostre Seigneur ne dit point bayez ou ouurez la bouche/
⁊ gardez uous de toucher: mais dit/ prenez ⁊ mangez. Parquoy clerement est con¬
gneu/ que celuy concile est hereticque ⁊ reprouue de Dieu/ irritant ⁊ mettãt a neãt
le sainct commandement de Iesus pour leur meschante conclusion ⁊ arrest/ ⁊ non
seulement le commandement de Dieu: mais leurs malheureux decretz/ qui com
mãde quon prẽne le pain/ ⁊ le calice entieremẽt/ ou quon se abstiẽne de tous deux.
Il est dit que la messe est comme ung iugement/ une court/ une iustice. Le canon est
laction ⁊ le demainement de la cause ⁊ du plait/ loratoire est le pretoire/ laudiẽce le
lieu de iustice/ Dieu est le iuge: le diable est laccusateur/ les ministres/ sont les tes¬
moingz: le sacrificateur/ cest adire celuy qui faict loffice sacerdotal/ est laduocat ⁊
le deffenseur/ il est Moyse/ qui faict les allegatiõs pour la cause du peuple/ par son
patrocine la fallace de laccusateur est confutee/ nostre innocence demonstree ⁊ ab¬
solue/ lire du iuge appaisee ⁊ par misericorde la coulpe est remise. Cõferez ces pa¬
rolles a ce que nostre Seigneur a dit de sa cene/ commandant quelle fut faicte en
sa memoire/ ⁊ nottez les motz que Iesus a dit des faulx Christz ⁊ uerrez estre ac¬
complis es prestres du Pape/ qͥ biẽ sappellent sacerdotes/ cest adire sacrificateurs/
car ilz sont telz/ ⁊ non presbyteri: prestres/ cest adire anciens/ comme ilz doibuent
estre/ ainst que S. Paul en a escript: Loffice du uray Christ cest estre aduocat/ in¬
tercesseur pour le peuple/ ⁊ moyenneur entre Dieu ⁊ les hommes. Et tel est nostre
Seigneur Iesus/ qui a prins nostre cause ⁊ est nostre patrocinateur/ nostre pa¬
tron: nous sommes en sa sauue garde/ il a destruict toute la puissance diabolicque/
nous faisant innocens/ ostant loblige qui nous estoit contraire faisant la paix/
par lequel grace ⁊ uerite nous est donnee. Et le chanteur de messe ueult auoir tout
cecy en iouant de passe passe/ pourtant quil est bien desguise auec son beguin pour
dormir deux foys/ apant la chemise sur la robbe/ tant sont ingratz les papistes
quilz nont honte de dire ⁊ penser/ que le prestre face ce que Iesus seul a peu faire/ ⁊
a parfaict par sa mort ⁊ passion. Comment nont honte ces paoures pecheurs de
soy mettre au lieu du filz de Dieu/ ⁊ soy appeller mediateurs de Dieu ⁊ des hom¬
mes? ainsi comme cotiennent leurs oraisons que communement ilz disent deuãt
la messe/ ⁊ comme la messe aussi donne a entendre/ laquelle nest que pour faire di¬
uision ⁊ separation comme si nous nestiõs toꝰ freres rachetez dung mesme pris/
nayant/ tous ung mesme acces au pere: mais que les ungz comme tresdignes
soyent pres ⁊ au dessus/ ⁊ les aultres comme indignes ⁊ reiectez soyent loing/ ne
osant approcher ne faire la cene comme les aultres/ laquelle chose nest que secte
⁊ diuision. Les prestres ne prennent ilz continuellement le pain ⁊ le calice a part
⁊ seulz/ faisans contre lordonnance de nostre Seigñr? pource ilz ne peuuent man
ger la cene de nostre Seigneur/ laquelle doibt estre prinse ⁊ faicte de tous ensem¬
ble/ silz ne la sont/ ⁊ si ce nest la cene de nostre Seigneur/ de qui sera elle? La proba¬
tion du Pape est soy confesser de tous les pechez quon a commis de pensee/ de pa¬
rolle ⁊ de faict/ ⁊ les dire a son propre cure a tout le moins une foys lan/ ⁊ accom¬
plir sa penitence: ⁊ apres la confession ⁊ satisfaction puisent uenir aux sacremẽs
⁊ communicquer. De la probation de laquelle parle le S. Apostre nest point de
mention: ne aussi de asseurer les consciences destre deliurees par soy/ laquelle el¬
les ont en Iesus/ par laquelle les coeurs sont purgez ⁊ nous sommes iustifiez.
chief de toute abusion.
Et quen pardonnant lon aye pardon/ de ce ne faict on aucune mẽtion/ fors que en
faisant dire tant de messes/ ⁊ quon faict tant de chanters/ ⁊ quon gaigne tant de
pardons/ ⁊ quõ prent des indulgences/ tant de iubilez ⁊ plenieres remissions de
peine ⁊ de coulpe/ quon gaigne en donnant ce que le Pape a constitue en sa bulle/
combien que sainct Pierre les die mauldictz/ disant a celuy qui offroit argẽt pour
auoir le don de Dieu. Ton argent soit auec toy en perdition/ qui as pense quon
aye le don de Dieu par argent. Et ainsi les hommes sont tirez hors de la parolle
de uerite/ ⁊ menez hors du sainct Euangile pour soy fier aux choses uaines ⁊ pe¬
stilentes. Et pour plus clairement ueoir que la messe est pour mettre le prestre du
tout au lieu de Iesus/ ⁊ faire Iesus uain et superflu/ ⁊ tout ce quil a faict ilz attri¬
buent au prestre tout ce que appartient seulement a Iesus: en quoy lon faict ung
merueilleux change. Car il est dit q̃ a la uoix du prestre le ciel se ouure en lheure
de limmolation (cest au canon) en laquelle Christ de rechief meurt/ son corps par
tout est prins/ ⁊ sa chair pour le salut du monde souffre/ les choeurs des Anges
sont presens/ ⁊ les choses souueraines ⁊ tresbasses sont associees ⁊ conioinctes/ ⁊
est faict une chose des choses uisibles ⁊ inuisibles. En mesmes temps il est prins
par le mystere des Anges au ciel pour estre conioinct au corps de Christ/ ⁊ deuãt
les ieulx du Sacrificateur/ il est ueu en lautel/ et apres plusieurs choses dit/ que
nostre salut est icy: ⁊ pourtant que nous pechons tous les iours/ par ce sacrement
nous auons remission des pechez. Gratian dit que ces parolles sont de Gregoi¬
re en lhomelie de pasques. Ie uouldroye prier ces gens/ quilz nous dient quel
passage ilz ont de la saincte Escripture/ que tous les iours Iesus meure ⁊ souffre/
⁊ quil soit tous les iours sacrifie ⁊ immole/ qui uault autant a dire. Car la chose
uiuante quand elle est sacrifiee/ elle est mise a mort/ comme Abraham uouloit fai¬
re de son filz Isaac/ lequel il uouloit sacrifier tirant le couteau pour le frapper. Et
Iephthe qui sacrifia sa fille il la tua/ ⁊ aultrement ne trouuerez sacrifice auoir este
faict de chose uiuante fors quen la tuant ⁊ mortifiant. Ie scay que aucuns diront
que cecy est ung sacrifice de louenge/ ⁊ que ainsi de rechief Iesus est offert ⁊ meurt.
Nous demandons la parolle de Dieu qui die/ ⁊ nous monstre cecy estre sacrifice:
car Iesus na institue sa cene quen memoire de soy/ ⁊ aultremẽt ne parle Lescriptu¬
re. Il nest commãde de offrir/ ne de sacrifier/ ne de faire temple sacre/ ne autel/ telz
uestemens/ ne tant de fassons/ fors que faire en la memoire de Iesus/ annoncer
la mort du seigneur iusques a ce quil uiengne. Quant est de louuerture du ciel a
la uoix du Sacrificateur/ ie croy plus tost que pour les blasphemes ⁊ horribles a¬
bominations que commettent les prestres en leurs messes/ que le ciel est tout clotz
⁊ ferme/ comme monstrent les tresgrosses tenebres/ qui ont remply tout le monde
par si grosse ignorance/ tellement que peuple ne fut iamais ainsi aueugle/ comme
il a este par le Pape ⁊ les siens. Des Anges qui sont ainsi presens en telles baul¬
des/ qui luy a dit? ou la il leu? comment le scait il? nous scauons que les Anges ne
peuuẽt estre par tout/ silz sont en aucun temps en ung lieu/ en ce mesme ilz ne peu¬
uẽt estre en ung aultre. Si on faisoit la cene comme nostre Seigneur la comman¬
de/ que tous ceulx qui sont dune assemblee nen fissent que une/ uenans tous en¬
semble/ il y auroit quelque apparence. Maintenant ou chascun prestre dit sa messe
par tant de lieux sur la terre/ ⁊ en ung mesme temple en si grãd nombre/ que a bon
Et le pape la messe controuue
droict ung personnage fasche de regarder tant desleuations que les prestres chan
tans leurs messes faisoyent/ dit: cecy est une garaine de dieux/ pourtant quon les
uoyoit sortir ⁊ estre demenez des mains des prestres/ comme de counilz en une ga¬
rene. Qui pourra dire que les Anges soyent en tant de lieux. Aucuns pour ma¬
gnifier plus la dignite des prestres/ mettent en la messe uenir toute la court cele¬
stielle/ que Dieu ⁊ tous ses Anges descendent du ciel auec la uierge Marie ⁊ tous
les sainctz ⁊ sainctes. Et qui fut iamais si subiect a paillard/ comme seroyẽt tous
a la uoix du putier prestre. Mais pour uray il y a plus de raison que les diables
soyent presens/ pourtant que par linstigation ⁊ uertu de Satan/ la messe a este cõ¬
stituee/ ⁊ la saincte Cene de nostre Seigneur abrogee ⁊ du tout ostee. Pourquoy
tant de croix sont faictes (cõme ilz disent) affin que la malignite diabolicque soit
chassee/ en quoy lont uoit/ quilz ne scauent ne entendent ce quilz disent/ car sil y a
tant Danges/ ⁊ Dieu y est si grãdement/ ⁊ la chose est si saincte (comme ilz disent)
comment peult le diable sapprocher/ quil le faille chasser par tant de croix? En la
saincte table de nostre Seigneur/ il ne fault point de croix/ ne aussi au sainct Ba¬
ptesme: combien que les prestres en leurs fassons de faire/ ilz adiurẽt tant de foys
le diable/ quil sorte du petit enfant/ faisant grosse iniure a la saincte creature de
Dieu innocente/ comme sont les enfans/ lesquelz Iesus a prins entre ses bras/
auant que fussent baptisez: disant/ que a telz est le Royaulme des cieulx. Il ne
fault ainsi entendre que nostre salut soit en ce que faict le prestre en la messe/ en son
sacrifice imaginatif/ ⁊ quil cuyde faire: mais comme la pure parolle de Dieu por¬
te seulement au Seigneur Iesus/ qui mourant nous a rachetez: ⁊ par ung seul sa¬
crifice nous a consommez. Les papaulx qui suyuent ⁊ tiennẽt la doctrine du Pa¬
pe/ non seulement faict le sacrifice de Iesus tant quil est en eulx esgal ⁊ semblable
a ceulx de Moyse/ mais beaucoup moindre: car iamais si prophanemẽt les sacri¬
fices de Moyse ne furent faictz/ comme est faicte la messe/ laquelle faulcemẽt ilz
appellent le sacrifice de Iesus/ soit quon regarde ceulx qui chantent la messe/ ⁊ la
maniere ⁊ la fin: ⁊ toutes les circonstances. Quelle beste y a sur la terre/ quon ne
receoiue ⁊ admette pour dire messe? pour toutes choses/ ne dit lon point messe/ soit
pour auoir en demãdant/ ou pour perdre/ ⁊ quil soit oste ce quon demãde estre chas¬
se? de tout on faict des messes. Or il est escript que si les sacrifices de Moyse eus¬
sent peu oster les pechez/ quilz eussent cesse ⁊ ne fussent estez reiterez. Parquoy le
Sacrifice de Iesus/ qui plainemẽt a efface les pechez/ a este faict une foys/ ⁊ nest
plus faisable/ ne a reiterer/ et ne fault a Iesus aucun Lieutenant/ Uicaire/ ou suc¬
cesseur: car il peult sauuer eternellement tous ceulx qui uiennent a luy estant
tousiours uiuant/ en quoy le Pape ⁊ tous les siens luy font tresgrosse iniure luy
donnant successeur/ Uicaire/ ⁊ Lieutenant/ comme ilz disent/ uoire comme leurs
parolles contiennent: le Pape tient le lieu/ non de pur homme/ mais du uray
Dieu. Et disent que loffice sacerdotal a este transfere de Christ a Pierre/ et de
Pierre ilz ueulent que tous les Papes soyent successeurs/ et ainsi plusieurs sont
ordonnez a cause de leur mort ⁊ deces / ainsi quil est aduenu a Aaron et a ses suc¬
cesseurs/ qui sont uenus apres luy Et ainsi Christ nauroit point loffice sacerdo¬
tal eternel/ qui est grosse blaspheme cõtre la parolle de Dieu. Le Pape rẽuersant
ce qui est dit du sang de Iesus qͥ nous purifie des oeuures mortes/ dit: Noꝰ benis¬
lato. ex¬
chief de toute abusion.
sons leaue aspersee du sel aux peuples / affin que tous aspersez dicelle soyent san¬
ctifiez ⁊ purifiez/ ce que doibuent faire tous les Sacrificateurs. Car si la cẽdre de
la genisse espaise sanctifioit ⁊ nettoyoit le peuple/ par plꝰ forte raison leaue asper¬
see du sel ⁊ sacree par prieres diuines/ sanctifie ⁊ netoye le peuple. Et si le sel asper¬
se par Helisee le prophete a guery la sterilite de leaue/ par plus forte raison le sel sa¬
cre par diuines prieres ostera la sterilite des choses humaines/ ⁊ sanctifie ⁊ purge
les souillez/ multiplie les biens/ ⁊ chasse les espies ⁊ aguetz du diable/ ⁊ garde les
hommes des phãtasmes ⁊ des tromperies. Uoyla les parolles de la beste/ qui ain¬
si blaspheme ⁊ destruict la parolle de Dieu/ ⁊ ainsi quasi par tout il a faict. En la
premiere Eglise tous les iours lon faisoit la cene/ laquelle estoit prinse de tous/
puis lon la mis au dimenche/ apres a este ordonne de la faire troys foys lan/ puis
une: ⁊ le dimenche est donne le pain benict/ au lieu de la cene/ ainsi disent ilz. La
redẽpiton de Iesus ⁊ tout ce quil a faict pour son Eglise/ en la messe est mis a neãt
autant comme les papes ou peu/ renuoyans a Dieu/ comme ilz disent/ ce qui leur
a dõne. Car ilz disent/ offrir pour Leglise saincte catholicque/ en la premiere par¬
tie du canon/ ⁊ pour la redemption des uiuans/ lesquelz ilz nomment en leur pre¬
mier memento/ ⁊ pour les assistens ⁊ presens/ qui sont ditz offrir auec celuy qui
chante la messe/ ⁊ pour les aultres comme contient ledict premier memento. Et
en leur communicantes ilz font commemoration daultres que de Iesus/ au con¬
traire de ce que Iesus a cõmande/ cest quon fist en sa commemoration. Les parolles
quon doibt dire a tout homme ⁊ prescher en grand uertu/ sont dictes sur le pain et
sur le uin secrettemẽt: ⁊ cest affin quelles ne soyent uilipendees ⁊ mesprisees/ et
par semblable raison le pape ⁊ les siens se peuuẽt excuser/ pourquoy ilz nont pres¬
che Leuangile/ cest affin que Leuangile ⁊ eulx aussi ne fussent mesprisez/ en ce e¬
stans plꝰ sages que Dieu/ qui ueult quon crie sans cesser/ ⁊ que on annõce au peu¬
ple son peche: ⁊ aussi cõtre lexpres cõmandemẽt daller par tout le monde prescher
aussi Leuangile a toute creature/ ce que ont faict les Apostres: ⁊ quelque mespris
⁊ contemnemẽt/ qui soit aduenu/ non delaisse/ ne parauant nostre Seigneur Ie¬
sus preschant en grosse diligence par tout. Lon faict adorer le pain ⁊ le calice en la
messe/ apres les parolles sacramentales (comme ilz disent) lesquelles si ne sont
proferees deuement ⁊ auec lintention de consacrer/ ⁊ sur matiere deue/ le peuple se¬
roit idolatre/ adorant pour Dieu/ ce qui nest point Dieu: car toutes les choses des¬
sus dictes sont requises necessairement auec ce que celuy qui profere les parolles
soit prestre ⁊ que le charactere luy soit imprime/ pour muer le pain ⁊ en faire ung
Dieu: en quoy bien monstrent leur cas estre fonde sur neige ⁊ sur la sable: car se¬
lon leur doctrine mesmes tous ceulx qui oyent messe ⁊ adorent le sacrement sont
en dangier destre idolatres ainsi que urayement ilz le sont/ comme contient la pa
rolle de Dieu. Car ilz ne scauent si celuy qui chante est prestre/ ne quelle inten¬
tion il ha: car aultre ne la scait que Dieu. Des parolles ilz ne scauent aussi/ ueu
quelles sont dictes que personne ne les oyt ⁊ entend. Et a riẽ ne sert/ ce q̃ de Quer
cu docteur de Paris preschoit a Paris en Grefue: que celuy qui adore le sacremẽt/
doibt dire en soy/ Seigneur si tu es la/ ⁊ q̃ le prestre aye faict son debuoir/ ie te ado¬
re: aultrement non. Car il ne fault adorer Dieu par cõdition ne en doubte: mais
en plaine foy ⁊ certitude que ce que nous adorõs est le uray ⁊ seul Dieu/ ou aultre¬
Et le pape la messe controuue
ment ie pourroye dire (adorant une pierre) ou quelque autre chose/ Seigneur ie
te adore si tu es ceste pierre ⁊ si tu ueulx en icelle estre adore: aultremẽt ie ne te ado¬
re point/ laquelle adoration est cõtre Dieu ⁊ uraye idolatrie/ car Dieu deffend ex¬
pressement de soy incliner a chose faicte des mains des hommes. En tenant ⁊ cõ¬
fessant la doctrine du Pape que a la uoix du prestre le corps de Iesus descend du
ciel: ⁊ quil est realemẽt ⁊ corporellemẽt soubz les especes du pain/ lequel est trãssub
stantie au corps de Christ: ⁊ le sang aussi soubz les especes de uin/ q̃ aussi est trans¬
substantie au sang/ tellement quil ny a plus ne pain ne uin/ cecy croyant ⁊ confes¬
sant/ lon renonce la foy ⁊ la creance q̃ tous Chrestiens tiennent ⁊ confessent estre
uraye: ⁊ la repute lon faulse/ car tous croyõs q̃ nostre Seigneur Iesus est resusci¬
te en son propre corps/ auq̃l uisiblemẽt (uoyãs ses Apostres) il est mõte es cieulx/
⁊ est assis a la dextre du Pere: ⁊ de la uiendra iuger les uifz ⁊ les mortz/ uenant
comme il est monte en gloire ⁊ maieste/ ouuertement ⁊ uisiblement. Quon exami
ne les passages quilz deffendent de croyre a ceulx qui disent icy est Christ ou la/ ⁊
quilz monstrent quil fault cercher les choses qui sont la sus ou Iesus est assis a
la dextre du Pere ⁊ non celles qui sont sur la terre: comme est le sacremẽt. En q̃lle
escripture est cõtenu que les prestres ayent la puissance de faire descendre le corps
de Iesus du ciel? qui leur a donne ne commande de muer le pain au corps de Ie¬
sus/ ⁊ le uin en son sang pour lenclorre ⁊ enfermer dedans ung armaire ⁊ le porter
dedans une boyste? ilz ne scauroyent guerir ung pied de mouche/ combien que no¬
stre Seigneur a baille expres commandement a ses Apostres de guerir les mala¬
des/ ce que nous lisons clairement auoir este faict: mais que on puisse faire uenir
le corps de Iesus/ on nen trouue aucune escripture ne ꝓmesse/ aultrement ne fault
doubter que Dieu eut plainement monstre par la saincte escripture quelle reuerẽ¬
ce/ ⁊ quel honneur lon doibt faire au sacrement: ⁊ cõment il le fault adorer/ ueu que
les sainctz Apostres ont tant parle des aultres choses/ cõme des paoures/ en quel¬
le sorte leur fault ayder/ de la maniere de uiure tant en faictz comme en ditz/ affin
quon uiue sainctement: ⁊ quon ne scandalise son prochain nen uiande ne par pa¬
rolle/ ⁊ mesmes monstrent cõme lon doibt uenir a la table: mais les seulz Papes
⁊ leurs adherens ont faict de gros cas/ comme il fault cracher apres auoir receu le
sacrement: ⁊ si lon le uomit ⁊ iecte hors/ sil est mange du tout ou a moytie de quel¬
que: beste/ sil tombe sur la terre ou sur drapeaulx/ ⁊ quelz draps il fault auoir/ com¬
bien de toyalles/ ⁊ de q̃lle matiere doibt estre le calice: quon regarde les distinctiõs
de consecratione/ ⁊ ce que les docteurs en escripuent au quatriesme des sentences.
Tous les tours du prestre sont comptez/ tant ceulx qui sont du tout ou a la moy¬
tie/ comme sil dansoit une basse dance/ toutes les mines ⁊ inclinations/ baisemẽs/
⁊ croix: ⁊ cõbien de pieces il doibt faire de son paoure Dieu/ laquelle il doibt met¬
tre dedans le uin: combien que une partie des singeries (ie dis des ceremonies)
sont fort changees/ comme lon peult ueoir au chapitre ou il est dit/ pourquoy lon
faict troys partz du corps de Christ/ qui dit. Le corps du Seigneur est de troys
formes/ la partie qui en la messe est offerte dedans le calice/ monstre que desia le
corps de Christ est resuscite: la partie mangee/ le cheminant encore sur la terre/ ⁊
la partie qui demeure en lautel iusques a la fin de la messe/ le corps au sepulchre:
car iusques a la fin du siecle les corps des sainctz serõt au sepulchre. Des aultres
chief de toute abusion.
paouretez quilz attribuent aux precieux corps de Iesus/ quil soit sensiblement a¬
pres la consecration traicte/ rompu ⁊ brise des dentz des fideles/ comme ilz ont cõ¬
trainct Berengarius de lyre a Romme en leur concile/ ⁊ est recite en leur decret/
cest chose horrible de penser: car sil estoit comme ilz disent/ iamais ne fut person¬
ne si paoure ⁊ mauldicte que ce paoure Dieu/ a qui tous les iours ilz font tant de
tourmentz/ le tenant en prison/ le rompant/ le mangeant/ le bruslant quand il est
ung peu gaste ou pourry ou mange des uers/ toutes ses blasphemes ⁊ mocqueries
uiennent de leur peruerse doctrine. Par laquelle ueulent hardimẽt affermer/ que
la chair de Christ est tous les iours immolee/ sacrifiee/ pour la uie du monde/ que
repugne tout a la parolle de nostre Seigneur/ qui dit auoir este immole une foys.
¶ Pour le present ne monstrons labusion qui est au demourant de la messe es
grandz kyrie eleison: aux introites/ oraisons/ epistres/ responds/ es chantementz
de Leuãgile/ gradualz/ offertoires/ ⁊ aultres choses quõ lit ⁊ chante cõtre lordon¬
nãce de Dieu/ ⁊ tout en aultre langaige que Dieu na cõmande/ la ou il ny a point
de fruict ne dedification. Parquoy tous Chrestiens ⁊ fideles pour lamour dice¬
luy qui pour nous est mort: ⁊ qui en sa memoire a ordonne sa saincte table/ prenez
la pure ⁊ simple ordonnance du bon sauueur Iesus/ duquel ⁊ par lequel uous auez
tout bien/ quon ne change point/ laissez les grosses blasphemes de la messe du pa¬
pe/ duquel ⁊ par lequel iamais nest uenu que mal/ prenez ⁊ tenez ce qui est de Dieu/
⁊ tout certain: laissez ce qui est du pape ⁊ tout incertain: ⁊ ainsi suyuãtz Iesus uraye
lumiere/ uous ne irez point en tenebres: mais aurez uraye lumiere/ uous trouue¬
rez pasture ⁊ repos a uoz ames.
Iesus es cieulx monte en toute liesse.
Ascendit Christus.
¶ Sentez certes en
uous ce qui a este en
Iesus Christ/ lequel
comme ainsi fut quil
estoit en la forme de
Dieu/ il na point re¬
pute larrecin estre es¬
gal a Dieu: mais il
sest aneanty soymes¬
mes/ prenant la for¬
me du seruiteur/ faict
a la similitude des
hommes/ ⁊ trouue en
habit comme hõme.
Il sest humilie soy¬
mesmes/ ⁊ a este faict
obediẽt iusques a la
mort/ uoire a la mort
de la croix. Pour la¬
quelle chose Dieu aussi la exalte ⁊ luy a dõne le nom lequel est sur tout nom/ affin
que au nom de Iesus tout genouil soit flechy de ceulx qui sont au ciel/ ⁊ qui sont
en la terre ⁊ aux enfers. Et toute langue cõfesse que le Seigneur est Iesus Christ
a la gloire de Dieu le pere. Philip.2. ¶ Quand uous estiez mortz en pechez/ ⁊
en la circoncision de uostre chair/ il uous a uiuifie auec luy/ uous pardonnant toꝰ
les pechez/ effaceant lobligation qui estoit contre nous par les decretz/ laquelle
noꝰ estoit cõtraire/ ⁊ il la oste du millieu ⁊ la fiche a la croix/ ⁊ a despouille les prin
cipaultez ⁊ puissances/ ⁊ les a hardiment menez a honte publicquemẽt triumphãt
de eulx par soymesmes. Colossen.2.
¶ Celuy qui se humilie sera exalte. Mat.23. Or est esleue ⁊ constitue Iesus sur
tous qui pour nous a este faict moindre de tous. Et quãd il les benissoit/ il se par¬
tit de eulx/ ⁊ fut esleue au ciel. Luce.24. Il a mõte en hault/ il a prins la capti¬
uite qui estoit prisonniere/ il a donne dons aux hommes. Ephes.4. ¶ Il fut esle¬
ue uoyans iceulx/ ⁊ une nuee losta de leurs yeulx. Cestuy Iesus qui est receu
dauec uous au ciel/ uiendra ainsi comme uous lauez ueu aller au ciel. Actuũ.1.
Son regne naura point de fin. Luce.1. Si aucun me sert/ si me ensuyue. Et la
ou ie suis/ mon seruiteur y sera. Ioan.12.
Le pape en enfer tombe en grand destresse.
Descendit ad infera
presul.
¶ Qui se eslieue sera
humilie. Matth.23:
¶ Le Pape sest esle¬
ue sur tous il sera a¬
bisme plus bas que
tous. Tõ orgueil est
abbatu iusques aux
enfers. Commẽt es
tu tombe lucifer sor¬
tant au matin? es tu
rue a terre qui auoys
puissãce sur les gẽs?
Et neãtmoins tu pẽ¬
sois en ton coeur: Ie
monteray es cieulx/
ie esleueray mon sie¬
ge sur les estoilles du
ciel/ ie masserray sur la montaigne du testament dou uiẽt le uent/ ie passeray lhau¬
teur des nuees/ ⁊ seray semblable au treshaultain. Maintenant es tu abbatu en
enfer iusque au profond de labisme. Esa.14. ¶ Elle est cheute/ elle est cheu
te la grand Babylone/ ⁊ est faicte habitation des diables. Apocalip.18.
¶ Et la beste fut prinse ⁊ auec elle le faulx prophete qui a faict les signes deuant
luy/ par/ lesquelz il a seduict ceulx qui ont prins la marcque de la beste/ ⁊ qui ont
adore son image. Ces deux ont este enuoyes tout uifz dedans lestang du feu ar¬
dant/ ⁊ de soulfre. Et les aultres ont este occis par le glaiue/ lequel procedoit de la
bouche de celuy qui estoit assis sur le cheual. Apoca.19. ¶ Et adoncques sera ma¬
nifeste iceluy inique/ lequel nostre Seigneur Iesus occira de Lesperit de sa bou
che/ ⁊ destruira par la splendeur de son aduenement celuy duquel laduenement est
selon loperation de Sathan en toute puissance/ ⁊ signes/ ⁊ miracles de mensonge/
⁊ en toute seduction diniquite a ceulx qui perissent: pource quilz nont point receu
la dilection de uerite: affin quilz fussent sauuez. Pource Dieu leur enuoyera ope¬
ration derreur pour croire a mensonges: affin que tous soyent iugez qui nõt point
creu a uerite/ mais ont consenty a iniquite. 2.Thess.2.
¶ Aux lecteurs.
¶ Sil est ainsi q̃ selon le commademẽt de Dieu nous sommes tenus de ramener a nostre
ennemy son asne qͥ erre/ urayemẽt iceluy est fort inhumain/ cruel/ ⁊ hors de Dieu/ qͥ pẽse
nestre point tenu autãt a sauuer le corps de son amy/ ⁊ encore plus de tacher a retirer der¬
reur dãnable lame de son frere/ faicte a limage ⁊ semblãce de Dieu/ rachetee du precieux
sang de nr̃e sauueur Iesꝰ/ laq̃lle chose pẽsant mes treschiers freres/ uoꝰ ay uoulu rẽdre
ce liure en frãcoys a ceste cause seulemẽt/ q̃ ayez cõgnoissance du tresdoulx ⁊ tresamiable
Iesus/ qͥ a porte toꝰ noz pechez/ ⁊ satisfaict poͬ nous/ payãt toutes les choses q̃ noꝰ deb¬
uiõs a cause de noz faultes/ par leq̃l seul ⁊ nõ aultre sõmes sauuez ⁊ iustifiez ⁊ sanctifiez/
car il est nostre sapiẽce/ iustice/ sainctification ⁊ redẽptiõ. Leq̃l ne noꝰ demãde aultre cho¬
se sinõ que ayõs plaine foy ⁊ fiance en luy/ par laq̃lle noꝰ aurõs charite ⁊ dilection laq̃lle
est la fin la plenitude/ ⁊ laccõplissemẽt de la loy: car ne peult estre q̃ du tout on ne se fie en
luy/ ⁊ quõ ne layme/ si lon le cõgnoit: car en ce est la uie eternelle/ ⁊ il est cõgneu quãd on
entẽd ⁊ cõgnoit ses grãdz ⁊ merueilleux benefices q̃ nr̃e bõ Seigñr ⁊ sauueur Iesus noꝰ
a faict par son sang noꝰ nettoyãt de tous noz pechez/ lesq̃lz il a prins ⁊ porte sur soy/ soy
donnãt a noꝰ: affin q̃ par luy soyõs enfans ⁊ heritiers de Dieu/ heritiers auec Iesus/ la
ou noꝰ estiõs enfans de ire ⁊ du diable/ ⁊ heritiers dẽfer ⁊ de dãnation/ leq̃l ne noꝰ demã¬
de ne or ne argẽt: mais noꝰ dõne tout/ noꝰ remettãt le grãd fardeau de la loy/ par laq̃lle
pesonne na peu estre iustifie ne sauue/ disirãt sur tout q̃ de bon coeur noꝰ receuiõs ses be¬
nefices ⁊ graces ⁊ salut: ainsi qͥl est cõtenu en la saĩcte escripture laq̃lle noꝰ mõstre Iesus
Christ nr̃e sauueur si tresdoulx ⁊ si tresamyable/ q̃ toꝰ qui lentẽdent sont tirez a laymer/
⁊ certes toute hayne de Iesus uiẽt pourtãt qͥl nest pas cõgneu/ ne la saĩcte escripture/ cela
est ce q̃ a tache son aduersaire lhõe de peche/ qͥ nous a seduict iusq̃s a p̃sent/ cõe icy appert/
nõ pas par choses cõtrouuees: mais par ses decretz ⁊ canõs qͥ sont par auãt alleguez/ qͥ de
tout repugnẽt a lamitie de Iesus/ cõe cleremẽt on peult ueoir cõferãt la saincte escriptu¬
re auec eulx/ car lon ueoit biẽ q̃ toute son intẽtion est de cercher sa gloire/ la ou Iesus ne
cerche q̃ la gloire de son pere/ ⁊ de mettre les chrestiẽs en toute seruitude/ ⁊ par toꝰ moyẽs
desrober le mõde. Ie uoꝰ prie pẽsez q̃l moyẽ eust peu trouuer le pape ⁊ les siẽs/ pour de¬
cepuoir le mõde ⁊ le piller/ qͥl na trouue? Na il pas faict q̃ toꝰ princes/ roys/ empereurs/
ausq̃lz il doibt estre subiect/ soyẽt ses seruiteurs/ toute la iustice quest en chrestiente ne luy
est elle subiecte? qͥ est entre les Chrestiẽs/ duq̃l luy ⁊ les siẽs naye piece ou loupin/ poͬ entre
tenir son orgueil de Lucifer/ ⁊ sa tresexecrable paillardise? ⁊ poͬtant urays Chrestiẽs re¬
tournez au bening sauueur Iesus/ ⁊ laissez ce cruel destructeur Antechrist. Prenez le saĩct
Euãgile de Iesus ⁊ sa saincte parolle. Laissez ce puãt pape ⁊ son escole. Car par luy tout
est sur terre perdu ⁊ gaste. Par luy Allemaigne est troublee. Frãce est desolee. Dãnemar¬
che destruicte. Angleterre seduicte. Espaigne mãgee, Italie gastee. Hũgrie captiue. Pol¬
logne chetiue. Escosse gourmãdee. Boeme tormẽtee. Naples abusee. Grece separee. Les
mariages faulcemẽt rõpus. Moynes ordemẽt polluz. Nõnains au corps ⁊ lame ꝑdues/
⁊ a toute ordure uẽdues. Seigñrs abbatus. Ruffiẽs au dessus. Marchãs deuorez. Me¬
chãs hõnorez. Laboreurs desossez. Oysifz engressez. Filz ⁊ filles tollus/ ⁊ es bourdeaux
du pape reclus. Iustice des iustes ostee/ ⁊ aux iniq̃s dõnee. Le mal poͬ biẽ uẽdu. Et bien
faire defẽdu. Les paoures ames captiues. Les corps a toꝰ maulx liurez. Le regne de Ie
sus destruict. Et celuy de sathã introduict. O Iesus regarde labominatiõ/ de lord filz de
perditiõ. Helas Seigñr cesse tõ ire. Et de ce mal si noꝰ deliure. Enuoye tõ puissãt Espe¬
rit/ par qͥ cest iniq̃ soit destruict. Et ayes de noꝰ cõpassion/ noꝰ dõnant ta benediction.
Ce nigromant (ne ueulx) meurtrier filz de putain. Cle.7.
Mais le bening Iesus qui est sauueur certain.
¶ Pour les esleuz ces iours seront abregez. Matth.24.
¶ Par Lesperit de ses leures il occira le mescreant. Esaye.11.
¶ Les paoures se esiouyront au sainct de Israel/ quand le tyrant cessera/ ⁊ quand
le mocqueur deffauldra/ quand ceulx qui constraignoyent a faire iniquite
seront couppez/ qui font pecher lhomme en la parolle. Esaye.29.
¶ Hõmes corrompus dẽtendement/ reprouuez en la foy: mais ilz ne proffiteront
plus, Car leur insipience sera manifestee a tous. 2.Timo.3.
¶ Imprime a Rõme/ par Clement de medicis/ au chasteau sainct Ange.
¶ Cum priuilegio Apostolico.
FINIS.